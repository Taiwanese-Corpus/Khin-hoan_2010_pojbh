<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-著學蚼蟻</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,著學蚼蟻,TIO̍H O̍H KÁU-HIĀ,芥菜子">
<meta name="description" content="著學蚼蟻
 　　貪憚&ecirc;人ah！啥事毋看蚼蟻來學伊&ecirc;智慧！」箴言6:6.
　　所羅門是智識&ecirc;人，伊叫人著學蚼蟻&ecirc;智慧。蚼蟻是至細&ecirc;動物，有">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2220.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f56fe9f378a.jpg" target="src"><img src="../album/artical/49f56fe9f378a.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：著學蚼蟻 TIO̍H O̍H KÁU-HIĀ</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Lí Chuí-chhia 李水車</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>著學蚼蟻</strong><strong></strong></p><br />
<p>&nbsp;　　貪憚&ecirc;人ah！啥事毋看蚼蟻來學伊&ecirc;智慧！」箴言6:6.</p><br />
<p>　　所羅門是智識&ecirc;人，伊叫人著學蚼蟻&ecirc;智慧。蚼蟻是至細&ecirc;動物，有啥物thang予咱學，有深深&ecirc;意思佇teh。照現時&ecirc;動物學者teh研究蚼蟻，論伊&ecirc;家庭逐項有次序、有房間、有粟倉；會相刣，也有嫁娶。若看樹頂&ecirc;蚼蟻岫，就知實在真有智慧，逐項真堅固，親像炮台&ecirc;款。蚼蟻有啥物智慧？斟酌來想幾若款：－</p><br />
<p>　　1. 蚼蟻&ecirc;勤儉。</p><br />
<p>　　a. 蚼蟻&ecirc;骨力。逐日勤勤做工，暗時也做無煞。論伊&ecirc;骨力實在有khah贏人。</p><br />
<p>　　b. 蚼蟻&ecirc;儉。伊因為若有thang食就滿足，也有積聚真濟食物佇伊&ecirc;粟倉，thang做冬天以及天災地變&ecirc;時&ecirc;糧草。不論佇啥物所在，掘著蚼蟻岫，的確有濟濟物佇teh。論伊&ecirc;儉有khah贏咱人。俗語講「小富對勤儉，大富是對天。」咱著學蚼蟻&ecirc;勤儉，就免驚無thang食來餓死。</p><br />
<p>　　2. 蚼蟻&ecirc;勇敢。</p><br />
<p>　　不論遠近、不論懸低，phe死去找食物；毋驚危險。我捌kā伊試驗，用豬油甕仔下佇水中央，猶久泅過水去食豬油。伊&ecirc;探險，無khah輸科倫布。也捌聽見佇台中&ecirc;所在捌看見蚼蟻分2爿teh相刣，雙爿死傷&ecirc;真濟。Khah強&ecirc;會掠khah弱&ecirc;去做奴才。伊&ecirc;身軀真細，若是伊&ecirc;膽是真大。</p><br />
<p>　　3. 蚼蟻&ecirc;公德心。</p><br />
<p>　　蚼蟻（蟻），解說是義蟲，極有公德心。若佇路中，不論找著啥物食物，無家己獨得，隨時走去報in &ecirc;同伴來提食物。咱著學蚼蟻&ecirc;款，將咱所得著所寶貝&ecirc;道理報咱&ecirc;同伴來相kap享福。若無按呢是khah輸蚼蟻。</p><br />
<p>　　4. 蚼蟻&ecirc;協和心。</p><br />
<p>　　若找著khah大&ecirc;食物，一隻設使咬 無法得&ecirc;，就幾若十隻相kap工。設使佇路中若看著同伴死，就隨時扛伊&ecirc;身體轉去埋葬。教會若有親像蚼蟻&ecirc;協和，就不論koh khah oh &ecirc;代誌，無一項袂成。</p><br />
<p>　　5. 蚼蟻&ecirc;親切kap禮數</p><br />
<p>　　若看見蚼蟻相tn̄g頭，毋捌看in直直過去，的確有停霎仔久相借問、相請安。</p><br />
<p>　　6. 蚼蟻g&acirc;u認路。</p><br />
<p>　　早起時對空裡出來，雖然行幾若步路，到日頭暗，就koh倒轉去原空，攏無毋著。咱逐人靈魂&ecirc;厝是佇天堂，著會曉得認天堂是咱&ecirc;厝，chiah袂khah輸蚼蟻。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">TIO̍H O̍H KÁU-HIĀ</p><br />
<p>&nbsp;&nbsp; "Pîn-toāⁿ ê lâng ah! Siáⁿ-sū m̄-khoàⁿ káu-hiā lâi o̍h i ê tì-huī!" Chim-giân 6:6.</p><br />
<p>&nbsp; &nbsp; Só-lô-bûn sī tì-sek ê lâng, i kiò lâng tio̍h o̍h káu-hiā ê tì-huī. Káu-hiā sī chì-soè ê tōng-bu̍t, ū sím-mi̍h thang hō͘ lán o̍h, ū chhim-chhim ê ì-sù tī-teh. Chiàu hiān-sî ê tōng-bu̍t ha̍k-chiá teh gián-kiù káu-hiā, lūn i ê ka-têng ta̍k-hāng ū chhù-sū, ū pâng-keng, ū chhek-chhng; oē sio-thâi, iā ū kè-chhoā. Nā khoàⁿ chhiū-téng ê káu-hiā siū, chiū chai si̍t-chāi chin ū tì-huī, ta̍k-hāng chin kian-kò͘, chhin-chhiūⁿ phàu-tâi ê khoán. Káu-biā ū sím-mi̍h tì-huī? Chim-chiok lâi siūⁿ kuí-nā khoán:－</p><br />
<ul><br />
<li>1. Káu-hiā ê khûn-khiām.</li><br />
<li>a. Káu-hiā ê kut-la̍t. Ta̍k-ji̍t khûn-khûn choè kang, àm-sî iā choè bô-soah. Lūn i ê kut-la̍t si̍t-chāi ū khah iâⁿ lâng.</li><br />
<li>b. Káu-hiā ê khiām. I in-uī nā ū thang chia̍h chiū moá-chiok, iā ū chek-chū chin choē chia̍h mi̍h tī i ê chhek-chhng, thang choè tang-thiⁿ í-ki̍p thian-chai tē-piàn ê sî ê niû-chháu. Put-lūn tī sím-mi̍h só͘-chāi, ku̍t tio̍h káu-hiā siū, tek-khak ū choē-choē mi̍h tī-teh. Lūn i ê khiām ū khah iâⁿ lán lâng. Sio̍k-gú kóng "Sió-pù tuì khîn-khiām, toā-pù sī tuì thiⁿ." Lán tio̍h o̍h káu-hiā ê khûn-khiām, chiū bián kiaⁿ bô thang chia̍h lâi gō͘-sí.</li><br />
<li>2. Káu-hiā ê ióng-kám.</li><br />
</ul><br />
<p>&nbsp;&nbsp;&nbsp; Put-lūn hn̄g- kūn, put-lūn koân-kē, phe-sí khì chhē chia̍h mi̍h; m̄ kiaⁿ guî-hiám. Goá bat kā i chhì-giām, ēng ti-iû áng-á hē tī chuí tiong-ng, iáu-kú siû kè chuí khì chia̍h ti-iû. I ê thàm-hiám, bô khah su Kho-lûn-pò͘. iā bat thiaⁿ-kìⁿ tī Tâi-tiong ê só͘-chāi bat khoàⁿ-kìⁿ káu-hiā hun 2 pêng teh sio-thâi, siang-pêng sí-siong ê chin-choē. Khah kiông ê oē lia̍h khah jio̍k ê khì choè lô͘-châi. I ê seng-khu chin soè, nā-sī i ê táⁿ sī chin toā.</p><br />
<ul><br />
<li>3. Káu-hiā ê kong-tek-sim.</li><br />
</ul><br />
<p>&nbsp;&nbsp;&nbsp; Káu-hiā（蟻）, koé-seh sī gī-thâng, ke̍k ū kong-tek-sim. Nā tī lō͘-tiong, put-lūn chhē tio̍h sím-mi̍h chia̍h-mi̍h, bô ka-kī to̍k-tit, suî-sî cháu-khì pò in ê tâng-phoāⁿ lâi the̍h chia̍h-mi̍h. Lán tio̍h o̍h káu-hiā ê khoán, chiong lán só͘ tit-tio̍h só͘ pó-poè ê tō-lí pò lán ê tâng-phoāⁿ lâi saⁿ-kap hióng-hok. Nā bô án-ni sī khah su káu-hiā.</p><br />
<ul><br />
<li>4. Káu-hiā ê hia̍p-hô-sim.</li><br />
</ul><br />
<p>&nbsp;&nbsp;&nbsp; Nā chhē tio̍h khah toā ê chia̍h-mi̍h, chi̍t-chiah siat-sú kā bô hoat-tit ê, chiū kuí-nā cha̍p chiah saⁿ-kap kng. Siat-sú tī lō͘-tiong nā khoàⁿ-tio̍h tâng-phoāⁿ sí, chiū suî-sî kng i ê sin-thé tńg-khì bâi-chòng. Kàu-hoē nā ū chhin-chhiūⁿ káu-hiā ê hia̍p-hô, chiū put-lūn koh khah oh ê tāi-chì, bô chi̍t-hāng boē-chiâⁿ.</p><br />
<ul><br />
<li>5. Káu-hiā ê chhin-chhiat kap lé-sò͘</li><br />
</ul><br />
<p>&nbsp;&nbsp;&nbsp; Nā khoàⁿ-kìⁿ káu-hiā saⁿ tn̄g-thâu, m̄-bat khoàⁿ in ti̍t-ti̍t kè-khì, tek-khak ū thêng tiap-á kú saⁿ chioh-mn̄g, saⁿ chhéng-an.</p><br />
<ul><br />
<li>6. Káu-hiā gâu jīn lō͘.</li><br />
</ul><br />
<p>&nbsp;&nbsp;&nbsp; Chá-khí-sî tuì khang-ni̍h chhut-lâi, sui-jiân kiâⁿ nā phò͘-lō͘, kàu ji̍t-thâu-àm, chiū koh tó-tńg khì goân-khang, lóng bô m̄-tio̍h. Lán ta̍k-lâng lêng-hûn ê chhù sī tī Thian-tông, tio̍h oē hiáu-tit jīn Thian- tông sī lán ê chhù, chiah boē khah su káu-hiā.</p></div>
</body>
</html>