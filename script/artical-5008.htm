<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-舊約書序說</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,舊約書序說,Kū-iok-su Sū-soat,台灣教會公報,陳金然">
<meta name="description" content="舊約書序說
(陳金然)
(接前號第7面)
1934. 10，no .595，pp .4-5
  IV. 舊約書的背景
  2 . 受巴比倫的影響
  以賽亞雖然捌預言耶路撒冷的堅固，若是對">
<meta name="author" content="國立台灣師範大學台灣文化及語言文學研究所,陳金然">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-5008.htm#">台文</a>｜<a href="artical-5008.htm#">中文</a>｜<a href="artical-5008.htm#">日本語</a>｜<a href="artical-5008.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">舊約書序說</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">舊約書序說 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第595卷</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1934/10</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：4-5</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：舊約書序說 [ Kū-iok-su Sū-soat ]</td>
                          </tr>
                          <tr>
                            <td class="gy12" align="left">作者：陳金然 Tân Kim-jiân</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-5008.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-5008.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-5008.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-5008.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-5008.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a118p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>舊約書序說</p>
<p>(陳金然)</p>
<p>(接前號第7面)</p>
<p>1934. 10，no .595，pp .4-5</p>
<p>&nbsp; IV. 舊約書的背景</p>
<p>&nbsp; 2 . 受巴比倫的影響</p>
<p>&nbsp; 以賽亞雖然捌預言耶路撒冷的堅固，若是對in的違背上帝，致到佇尼布甲尼撒的面前是無抵抗；其實是袂會抵抗。佇B. C. 586，遐的百姓無論是有權--的，抑是有學問--的，攏受掠到巴比倫。彼个予大衛興盛的耶路撒冷，今變做荒埔；彼个teh顯明所羅門的行伍彼間聖殿，今變做火灰。昨日猶teh教奴僕行按呢，伊就行按呢，今仔日變做是通可憐的奴隸的地步。</p>
<p>&nbsp; 佇這時in的生活閣拄著大變換。佇in的心肝頭不時有這項的大問題。In teh誇口是上帝的選民：「佇地上萬族中，我只有捌恁(A-mô͘-sū 3：2)。」這句是in的信條。這疊in袂免得言語講，上帝的選民，怎樣會受掠佇外國：佇遐受苦，佇遐受凌辱，做人的奴隸啊？對這个問題有兩款的解答。</p>
<p>&nbsp; a)以色列的上帝耶和華較輸巴比倫的上帝，所以選民也輸人。</p>
<p>&nbsp; b)以色列有悖逆in的上帝耶和華，所以上帝降刑罰，予in拄著艱苦。</p>
<p>&nbsp; 佇這兩个解釋的中間，in有深深省察；到尾棄拺頭一款的解說，佇上帝的面前承認in的罪。</p>
<p>&nbsp; 倚35年前，約西亞王teh修理聖殿的時，有發見一本律法的冊。彼內中有要緊的律法，彼本的結論有真通驚的預言，-請看申命記28：14-38。In若讀著這个預言，毋知甚物感想？In去拜偶像，行耶和華所怨恨--的，毋若in所有的罪若定，閣有祖公所積--來的罪：「阮的列祖犯罪，taⁿ in無--去lah。阮著擔當in的罪過(哀歌5：7)。」這敢是in佇受掠的地所抱的心情。</p>
<p>&nbsp; 若是這時in孜孜teh想「受氣的上帝，」所以攏袂通生出甚物新的思想。上帝就設法來救in脫出這个狀態。差先知以西結來傳反悔的福音。「所以主耶和華講，以色列家啊，......恁著回頭，.........所以恁著回頭，來得著活(以西結18：30-32)。這話，實在會救in出in的祖佮in本身所犯的罪的壓迫。對按呢，in決心反悔，此後專心一意服事耶和華，向望伊的恩典。「以色列啊！你著聽咱的上帝，是獨一的耶和華；你著盡心，盡性，盡力，疼耶和華你的上帝(申6：4，5)。」</p>
<p>&nbsp; 申命記是預言的精神佮祭司的儀式的的調和者，以西結是對祭司的家所出的先知。所以in的話，不止會振動當時智識階級的祭司的耳孔，予in生起共鳴。前teh做「盲進黨」的指導者，萬事攏學迦南的宗教，遮的祭司這霎就痛切反悔。</p>
<p>&nbsp; 今in直直teh想，怎樣才通煞耶和華的受氣；in的心自然而然想出--的，就是照在來的儀式(無錯誤--的)來服事耶和華啦！儀式是舊--的，總是心肝是新--的，是對新經驗所生出反悔的心。</p>
<p>&nbsp; 遮的祭司是智識階級，閣是特權階級，所以in這款的精神的變換佮in的新傾向，漸漸影響到全受掠的百姓。In失落政治的中心的統一，今就用宗教做中心來統一；失落國家的存在，紲看出有會堂的存在。換話來講，就是這擺的影響有予以色列對國家轉向佇會堂，對政治轉向佇宗教。</p>
<p>&nbsp; 對按呢，in閣較致意聚集遐的做in的新精神的基礎的古文學佮傳說來編輯。這个結果，有生出「祭司文學。」這个祭司文學的中心，是包含佇利未記遐的「做聖的律法」啦！中心思想就是「做聖」「恁著做聖，因為我耶和華恁的上帝是聖(利19：2)。」「因為若毋是聖，無人會見著上帝(來12：14)。</p>
<p>&nbsp; 「著做聖」有外面的佮內面的的意義。外面的的：親像田園的事(利19：10，10：23-25)，衣服的事(19：19)，肉體的事(19：27，28，21：16-)，婚姻的事(19：20，29，20，10-)。親像過頭形式迷信的款，總是內面的做聖，就真正高尚：就是講著疼厝邊親像家己(利19：17，18)。主耶穌應教法師也是掠這个做最大的誡(太22：34-40)。</p>
<p>&nbsp; 今祭司文學有甚物利佮害？</p>
<p>&nbsp; 1)予宗教儀式化。這个結果真厲害。耶穌時代遐的失落精神，也儀式至上主義的法利賽人，就是這號祭司宗教的墮落啦！</p>
<p>&nbsp; 2)宗教就是冊。In聚集古代文學佮傳說編做「律法，」抑是講「摩西的五經。」這號的勞碌，實在著感謝。總是in過頭尊重，致到生出這以外決斷無有「上帝的話」的偏見。「若有人讖語，生伊的父母欲共伊講，你袂得著活...... (撒迦利亞13：3)，」紲壓迫遐的聽上帝的聲來講--的。</p>
<p>&nbsp; 3)保存猶太的宗教。In的周圍有埃及，敘利亞，巴比倫，波斯，遮的國；雖然強盛，總是taⁿ in的宗教佇tá-lo̍h？總是彼个亡國的猶太的宗教，今仔猶通保存。這攏是祭司所做成這个律法的宗教；有伊碇碇的殼，有伊堅固的牆，毋准別物思想來混雜，紲失落in的性命啦！</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-5008.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a118p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p><strong>Kū-iok-su Sū-soat</strong></p>
<p>(Tân Kim-jiân)</p>
<p><em>(Chiap chêng hō tē 7 bīn)</em></p>
<p>1934. 10, no. 595, pp. 4-5</p>
<p><strong>&nbsp; IV. Kū-iok-su ê poē-kéng</strong></p>
<p><strong>&nbsp; </strong>2. <em>Siū Pa-pí-lûn ê éng-hióng</em></p>
<p><em>&nbsp; </em>Í-sài-a sui-jiân bat ū-giân Iâ-lō͘-sat-léng ê kian-kò͘, nā-sī tuì in ê uî-poē Siōng-tè, tì-kàu tī Nî-pò͘-kah-nî-sat ê bīn-chêng sī bô tí-khòng; kî-si̍t sī bē-ē tí-khòng. Tī B. C. 586, hiah ê peh-sèⁿ bô-lūn sī ū koân--ê, á-sī ū ha̍k-būn--ê, lóng siū-lia̍h kàu Pa-pí-lûn. Hit ê hō͘ Tāi-pi̍t heng-sēng ê Iâ-lō͘-sat-léng, taⁿ pìⁿ-chò hong-po͘; hit ê teh hián-bêng Só͘-lô-bûn ê hâng-ngó͘ hit keng Sèng-tiān, taⁿ pìⁿ-chò hoé-hu. Chā-ji̍t iáu teh kah lô͘-po̍k kiâⁿ án-ni, i chiū kiâⁿ án-ni, kin-á-ji̍t pìⁿ-chò sī thang khó-lîn ê lô͘-lē ê tē-pō͘.</p>
<p>&nbsp; Tī chit-sî in ê seng-oa̍h koh tú-tio̍h toā piàn-oāⁿ. Tī in ê sim-koaⁿ-thâu put-sî ū chit hāng ê toā būn-tê. In teh khoa-kháu sī Siōng-tè ê soán-bîn: "Tī tē-chiūⁿ bān-cho̍k-tiong, Goá chí-ū bat lín (A-mô͘-sū 3:2)." Chit kù sī in ê sìn-tiâu. Chit-tia̍p in bē-bián-tit giân-gí kóng, Siōng-tè ê soán-bîn, choáⁿ-iūⁿ ē siū-lia̍h tī goā-kok: tī-hia siū-khó͘, tī-hia siū lêng-jio̍k, chò lâng ê lô͘-lē ah? Tuì chit ê būn-tê ū nn̄g khoán ê kái-tap.</p>
<p>&nbsp; a) Í-sek-lia̍t ê Siōng-tè Iâ-hô-hoa khah su Pa-pí-lûn ê siōng-tè, só͘-í soán-bîn iā su--lâng.</p>
<p>&nbsp; b) Í-sek-lia̍t ū poē-ge̍k in ê Siōng-tè Iâ-hô-hoa, só͘-í Siōng-tè kàng hêng-hoa̍t, hō͘ in tú-tio̍h kan-khó͘.</p>
<p>&nbsp; Tī chit nn̄g ê kái-sek ê tiong-kan, in ū chhim-chhim séng-chhat; kàu-boé khì-sak thâu-chi̍t khoán ê ké-soah, tī Siōng-tè ê bīn-chêng sêng-jīn in ê choē.</p>
<p>&nbsp; oá 35 nî chêng, Iok-se-a ông teh siu-lí Sèng-tiān ê sî, ū hoat-kiàn chi̍t-pún lu̍t-hoat ê chheh. Hit lāi-tiong ū iàu-kín ê lu̍t-hoat, hit pún ê kiat-lūn ū chin thang kiaⁿ ê ū-giân, - chhiáⁿ khoàⁿ Sin-bēng-kì 28:14-38. In nā tha̍k-tio̍h chit ê ū-giân, m̄-chai sím-mi̍h kám-sióng? In khì pài ngó͘-siōng, kiâⁿ Iâ-hô-hoa só͘ oàn-hīn--ê, m̄-nā in só͘ ū ê choē nā-tiāⁿ, koh ū chó͘-kong só͘ chek--lâi ê choē: "Goán ê lia̍t-chó͘ hoān-choē, taⁿ in bô--khì lah. Goán tio̍h tam-tng in ê choē-koà (Ai-ko 5:7)." Che káⁿ-sī in tī siū-lia̍h ê tē só͘ phāu ê sim-chêng.</p>
<p>&nbsp; Nā-sī chit-sî in chu-chu eh siūⁿ "siū-khì ê Siōng-tè," só͘-í lóng bē thang seⁿ-chhut sím-mi̍h sin ê su-siúⁿ. Siōng-tè chiū siat-hoat lâi kiù in thoat-chhut chit ê chōng-thài. Chhe Sian-ti I-se-kiat lâi thoân hoán-hoé ê hok-im. "Só͘-í Chú Iâ-hô-hoa kóng, Í-sek-lia̍t ke ah, ...... lín tio̍h hoê-thâu,......... só͘-í lín tio̍h hoê-thâu, lâi tit-tio̍h oa̍h (Í-se-kiat 18:30-32). Che oē, si̍t-chāi ē kiù in chhut in ê chó͘ kap in pún-sin só͘ hoān ê choē ê ap-pek. Tuì án-ni, in koat-sim hoán-hoé, chhú-āu choan-sim chi̍t-ì ho̍k-sāi Iâ-hô-hoa, ǹg-bāng I ê in-tián. "Í-sek-lia̍t ah! lí tio̍h thiaⁿ lán ê Siōng-tè, sī to̍k-it ê Iâ-hô-hoa; lí tio̍h chīn-sim, chīn-sèng, chīn-la̍t, thiàⁿ Iâ-hô-hoa lí ê Siōng-tè (Sin 6:4, 5)."</p>
<p>&nbsp; Sin-bēng-kì sī ū-giân-tek cheng-sîn kap chè-si-tek gî-sek ê ê tiau-hô-chiá, Í-se-kiat sī tuì chè-si ê ke só͘ chhut ê sian-ti. Só͘-í in ê oē, put-chí ē tín-tāng tng-sî tì-sek kai-kip ê chè-si ê hī-khang, hō͘ in seⁿ-khí kiōng-bêng. Chêng teh chò "bông-chìn-tóng" ê chí-tō-chiá, bān-sū lóng o̍h Ka-lâm ê chong-kàu, chiah ê chè-si chit-tia̍p chiū thòng-chhiat hoán-hoé.</p>
<p>&nbsp; Taⁿ in ti̍t-ti̍t teh siūⁿ, cháiⁿ-iūⁿ chiah thang soah Iâ-hô-hoa ê siū-khì; in ê sim chū-jiân jî-jiân siūⁿ-chhut--ê, chiū-sī chiàu chāi-lâi ê gî-sek (bô chhò-gō͘--ê) lâi ho̍k-sāi Iâ-hô-hoa lah! Gî-sek sī kū--ê, chóng-sī sim-koaⁿ sī sin--ê, sī tuì sin keng-giām só͘ siⁿ-chhut hoán-hoé ê sim.</p>
<p>&nbsp; Chiah ê chè-si sī tì-sek kai-kip, koh sī te̍k-koân kai-kip, só͘-í in chit khoán ê cheng-sîn-tek piàn-oāⁿ kap in ê sin kheng-hiòng, chiām-chiām éng-hióng kàu choân siū-lia̍h ê peh-sèⁿ. In sit-lo̍h chèng-tī-tek tiong-sim ê thóng-it, taⁿ chiū ēng chong-kàu chò tiong-sim lâi thóng-it; sit-lo̍h kok-ka ê chûn-chāi, soà khoàⁿ-chhut ū hoē-tn̂g ê chûn-chāi. Oāⁿ-oē lâi kóng, chiū-sī chit-pái ê éng-hióng ū hō͘ Í-sek-lia̍t tuì kok-ka choán-ǹg tī hoē-tn̂g, tuì chèng-tī choán-ǹg tī chong-kàu.</p>
<p>&nbsp; Tuì án-ni, in koh-khah tì-ì chū-chi̍p hiah ê chò in ê sin cheng-sîn ê ki-chhó͘ ê kó͘ bûn-ha̍k kap thoân-soat lâi phian-chhip. Chit ê kiat-kó, ū seⁿ-chhut "Chè-si bûn-ha̍k." Chit ê chè-si bûn-ha̍k ê tiong-sim, sī pau-hâm tī Lī-bī-kì hiah ê "Chò-sèng ê lu̍t-hoat" lah! Tiong-sim su-siúⁿ chiū-sī "chò sèng" "Lín tio̍h chò-sèng, in-uī Goá Iâ-hô-hoa lín ê Siōng-tè sī sèng (Lī 19:2)." "In-uī nā m̄-sī sèng, bô lâng ē kìⁿ-tio̍h Siōng-tè (Lâi 12:14).</p>
<p>&nbsp; "Tio̍h chò-sèng" ū goā-bīn-tek kap lāi-bīn-tek ê ì-gī. Goā-bīn-tek ê: chhin-chhiūⁿ chhân-hn̂g ê sū (Lī 19:10, 10:23-25), i-ho̍k ê sū (19:19), jio̍k-thé ê sū (19:27, 28, 21:16-), hun-in ê sū (19:20, 29, 20, 10-). Chhin-chhiūⁿ koè-thâu hêng-sek bê-sìn ê khoán, chóng-sī lāi-bīn-tek chò-sèng, chiū chin-chiàⁿ ko-siōng: chiū-sī kóng tio̍h thiàⁿ chhù-piⁿ chhin-chhiūⁿ ka-kī (Lī 19:17, 18). Chú Iâ-so͘ ìn kàu-hoat-su iā sī lia̍h chit ê chò choè-toā ê kài (Thài 22:34-40).</p>
<p>&nbsp; Taⁿ chè-si bûn-ha̍k ū sím-mi̍h lī kap hāi?</p>
<p>&nbsp; 1) Hō͘ chong-kàu gî-sek-hoà. Chit ê kiat-kó chin lī-hāi. Iâ-so͘ sî-tāi hiah e sit-lo̍h cheng-sîn, iā gî-sek chì-siōng chú-gī ê hoat-lī-sài lâng, chiū-sī chit hō chè-si chong-kàu ê tuī-lo̍h lah!</p>
<p>&nbsp; 2) Chong-kàu chiū-sī chheh. In chū-chi̍p kó͘-tāi bûn-ha̍k kap thoân-soat phian-chò "lu̍t-hoat," á-sī kóng "Mô͘-se ê ngó͘-keng." Chit hō ê lô-le̍k, si̍t-chāi tio̍h kám-siā. Chóng-sī in koè-thâu chun-tiōng, tì-kàu seⁿ-chhut che í-goā koat-toàn bô ū "Siōng-tè ê oē" ê phian-kiàn. "Nā ū lâng chhàm-gú, se Ni ê pē-bó beh kā i kóng, lí bē tit-tio̍h oa̍h...... (Sat-ka-lī-a 13:3)," soà ap-pek hiah ê thiaⁿ Siōng-tè ê siaⁿ lâi kóng--ê.</p>
<p>&nbsp; 3) Pó-chûn Iû-thài ê chong-kàu. In ê chiu-uî ū Ai-ki̍p, Sū-lī-a, Pa-pí-lûn, Pho-su, chiah ê kok; sui-jiân kiông-sēng, chóng-sī taⁿ in ê chong-kàu tī tá-lo̍h? Chóng-sī hit ê bông-kok ê Iû-thài ê chong-kàu, kin-á-ji̍t iáu thang pó-chûn. Che lóng sī chè-si só͘ chò-chiâⁿ chit ê lu̍t-hoat-tek chong-kàu; ū i tēng-tēng ê khak, ū i kian-kò͘ ê chhiûⁿ, m̄-chún pa̍t mi̍h su-siúⁿ lâi hūn-cha̍p, soà sit-lo̍h in ê sèⁿ-miā lah!</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>