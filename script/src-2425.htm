<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-閣活的力</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,閣活的力,Koh-oa̍h ê la̍t,芥菜子">
<meta name="description" content="閣活的力
     保羅有看見主，主有顯現伊本身予保羅看見。伊的先輩，溫厚的君主巴拿巴有紹介這个迫害者，loān-bō͘ 的人Tāi-sò͘的掃羅，現時叫做保羅，予眾使徒，講伊佇路中有看見主，也主有">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2424.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f6afd142c7b.jpg" target="src"><img src="../album/artical/49f6afd142c7b.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-12</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：閣活的力 Koh-oa̍h ê la̍t</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">閣活的力</p><br />
<p>&nbsp;&nbsp;&nbsp;&nbsp; 保羅有看見主，主有顯現伊本身予保羅看見。伊的先輩，溫厚的君主巴拿巴有紹介這个迫害者，loān-bō͘ 的人Tāi-sò͘的掃羅，現時叫做保羅，予眾使徒，講伊佇路中有看見主，也主有佮伊講話。(使徒 9：27)</p><br />
<p>閣活的力的大，伊的強，若愛知，請看伊受召了後的一世人！這个力就是予對敵變做同僚，予怨恨變做疼的力lah！這个力就是予獅變做牛，予豺狼變做羊仔囝的力！</p><br />
<p>若無閣活就無保羅，無保羅就無今旦日的異邦的教會；使徒行傳以下，新約的大部分也是無！！</p><br />
<p>主的閣活，予萬人化做靈的閣活。肉體的閣活成做思想的閣活。－冷淡感情的閣活，化做強的意志的閣活。</p><br />
<p>I、閣活的力，予人信耶穌是上帝的囝。人捌想耶穌是謗瀆上帝的人，是假好的人，是野心家，是予歹鬼所纏的人。總是對伊的閣活人袂免得著想伊是上帝的囝，應該來的彌賽亞，－至高，至聖--的。</p><br />
<p>思想的變化，實在通驚！</p><br />
<p>見解一變！</p><br />
<p>天地攏變換！</p><br />
<p>看！主的 gio̍k-gān光光teh照！</p><br />
<p>羅馬第一章三節有寫：－ 「......，照肉體是對大衛的後裔生的，照聖德的神就對死人的閣活，用權能顯明伊是上帝的囝，......」</p><br />
<p>心肝帶喊喝佮殺氣，去大馬色teh欲掠佇遐的男女信徒，拖 in到耶路撒冷，彼个窘逐者的掃羅，對伊的喙講出這款的信仰，敢毋是比山移落海較大的變化mah？</p><br />
<p>伊是博學的人，若欲用議論，kiám-chhái少少人會贏--伊，伊teh欲引聖經，照傳說來舉起耶穌的毋著，耶穌的缺點；欲論破摩西的律法；講耶穌是拍Iâ-sâm聖殿的目睭忽然光，看見各樣的形象，予天火照，聽見有聲講。</p><br />
<p>「掃羅，掃羅，啥事窘逐我？」佇事實的面前，議論袂成立，喙袂開，雖然伊遐硬心，佇這个時陣，親像一个奴僕，kan-ta講，「你是啥物人？」我就是你所窘逐的耶穌。」對佇這个通驚惶閣活的力，生出一个新的保羅，生出異邦的教會。</p><br />
<p>毋信閣活，將這个閣活講是精神化，比喻化的教會佮信者，想耶穌kan-ta是人，袂得通信是上帝的囝；若按呢保羅teh欲閣倒轉做掃羅來窘逐這款的教會！！</p><br />
<p>II、&nbsp; 閣活的力，予人體驗拯救的力。</p><br />
<p>&nbsp; &nbsp;&nbsp;「耶穌捌為著咱的罪受解送閣為著咱的稱做義來得著閣活」(羅馬4：25)</p><br />
<p>&nbsp; &nbsp;&nbsp;「......，就是你若用喙認耶穌做主，用心信上帝予伊對死人中起來，就會得著救。」(羅馬10：9)</p><br />
<p>予歹人凌辱，予歹人thâi死；然後做伊去，無動無靜，無閣活的基督欲怎樣會拯救咱？若無閣活，就袂得通揣出拯救的路lah！</p><br />
<p>Kiám-chhái人欲講，「耶穌袂救咱，上帝欲救咱，上帝是咱的救主lah！」Ah，毋是按呢，請想，連家己獨生的囝基督都共伊hiat佇墓內彼款的上帝欲thái會救咱ah？無予基督閣活，tâi伊佇永久的死，這款的上帝是無情的上帝lah，無要無緊的上帝lah！這款的神佇危難的時，大聲叫也是無效lah！</p><br />
<p>&nbsp; &nbsp;「這个耶穌，上帝已經予伊閣活，阮遮个攏做伊的干證。」(使徒2：23)</p><br />
<p>這句是眾使徒的聲，ah，伊閣活lah！上帝對死人中叫伊起來lah！</p><br />
<p>將天地的大權賞賜伊，予伊坐佇大爿，予伊做審判生死的主；現時伊就是靈界的王lah！信伊，求叫伊的人teh欲得著聖靈，teh欲較贏惡鬼；親像按呢，法律tek，修養tek 時代已經變做純全信仰的時代lah！！</p><br />
<p>III、&nbsp;&nbsp;&nbsp;&nbsp;&nbsp;&nbsp;&nbsp; 閣活的力，予人脫離死的驚惶。</p><br />
<p>&nbsp; &nbsp;「按呢阮好膽，也閣較歡喜離開身軀，佮主saⁿ-kap踮。」(哥林多後書5：8)</p><br />
<p>死ah，你的勝利佇佗位？</p><br />
<p>死ah，你的刺激佇佗位？</p><br />
<p>基督代先對死閣活，來做眾死人閣活的頭；若信伊佮伊做一个的人，teh欲佮伊平平閣活。</p><br />
<p>&nbsp; &nbsp;&nbsp;Ah，通歡喜！今無驚lah！墓內光明！活是暫時無久著歸伊！</p><br />
<p>IV、閣活的力，會扶持軟弱的肉體。</p><br />
<p>「兄弟ah，論到阮佇亞西亞所拄著的患難，阮毋愛恁毋知；是受teh 重真thiám到當袂起，連活也無向望；阮家己心內也按算會死；欲予阮無倚靠家己，獨獨倚靠予死人閣活的上帝。(哥林多後書1：8)</p><br />
<p>「因為阮遮个活的 ta̍uh-ta̍uh為著耶穌來交付佇死，予耶穌的活也會顯明佇阮會死的肉體。」(哥林多後書4：11)</p><br />
<p>&nbsp;&nbsp; 「我逐日行佇死地。」保羅按呢講。實在伊日日行佇死河邊，毋知啥物時teh欲予人thâi死，伊佮伊死kan-ta這步 nā-tiāⁿ。啥物人救伊脫離這款的死ah？毋免講，就是對佇揀召伊的主的氣力lah！</p><br />
<p>毋但 kan-ta保羅，就古代遐个實在的基督徒，攏有pē耶穌的死佇teh。無論到啥物所在，死teh聽候--in。總是真奇怪基督的力佇in 的心內teh 扶持--in，予in 會忍得艱苦，迫害；予in較贏有chhun。Ah，這款的力，毋是閣活的力，是啥物力ah？！就是閣活現在的主幫贊--in，救in脫離魔鬼的手頭。</p><br />
<p>這敢毋是活力的證據mah？！</p><br />
<p>V、 閣活的力，予咱壓制魔鬼來較贏世間。</p><br />
<p>予咱死佇肉體，死佇世間來活佇上帝，活佇上帝，活佇義，就是這个神祕，不思議閣活的力。靈界的王佮咱saⁿ-kap佇teh，魔鬼無咱的 ta-oâ。</p><br />
<p>魔鬼真勇猛，真通驚；總是現在閣活的基督是閣活強，閣較近倚佇身邊。人若信伊，稱呼伊的名的時，百萬的魔鬼隨時四散。Ah，通驚惶這个閣活的力！！咱大家要緊著閣較來體驗這个基督佮伊閣活的力！！</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Koh-oa̍h ê la̍t</p><br />
<p>&nbsp;&nbsp; Pó-lô ū khoàⁿ-kìⁿ Chú, Chú ū hián-hiān I pún-sin hō͘ Pó-lô khoàⁿ-kìⁿ. I ê sian-poè, un-hō͘ ê kun-chú Pa-ná-pa ū siāu-kài chit ê pek-hāi-chiá, loān-bō͘ ê lâng Tāi-sò͘ ê Sò-lô, hiān-sî kiò-choè Pó-lô, hō͘ chèng sù-tô͘, kóng i tī lō͘-tiong ū khoàⁿ-kìⁿ Chú, iā Chú ū kap i kóng-oē. (Sù-tô͘. 9: 27)</p><br />
<p>&nbsp; Koh-oa̍h ê la̍t ê toā, i ê kiông, nā ài chai, chhiáⁿ khoàⁿ i siū tiàu liáu-āu ê chi̍t-sì-lâng! Chit ê la̍t chiū-sī hō͘ tuì-te̍k piàn-choè tông-liâu, hō͘ oàn-hūn piàn-choè thiàⁿ ê la̍t lah! Chit ê la̍t chiū-sī hō͘ sai piàn-choè gû, hō͘ chhâi-lông piàn-choè iûⁿ-á kiáⁿ ê la̍t!</p><br />
<p>&nbsp; Nā bô koh-oa̍h chiū bô Pó-lô, bô Pó-lô chiū bô kin-ná-ji̍t ê īⁿ-pang ê kàu-hoē; Sù-tô͘ Hêng-toān í-hā, Sin-iok ê toā pō͘-hūn iā sī bô!!</p><br />
<p>&nbsp; Chú ê koh-oa̍h, hō͘ bān-lâng hoà-choè lêng ê koh-oa̍h. Jio̍k-thé ê koh-oa̍h chiâⁿ-choè su-sióng ê koh-oa̍h.－ Léng-tām kám-chêng ê koh-oa̍h, hoà-choè kiông ê ì-chì ê koh-oa̍h.</p><br />
<ul><br />
<li>I. Koh-oa̍h ê la̍t, hō͘ lâng sìn Iâ-so͘ sī Siōng-tè ê kiáⁿ. Lâng bat siūⁿ Iâ-so͘ sī pòng-to̍k Siōng-tè ê lâng, sī ké-hó ê lâng, sī iá-sim-ka, sī hō͘ pháiⁿ-kuí só͘ tîⁿ ê lâng. Chóng-sī tuì I ê koh-oa̍h lâng boē bián-tit tio̍h siūⁿ I sī Siōng-tè ê kiáⁿ, eng-kai lâi ê Bí-sài-a, －chì-koâin, chì-sèng--ê.</li><br />
</ul><br />
<p>&nbsp; Su-sióng ê piàn-hoà, si̍t-chāi thang kiaⁿ!</p><br />
<p>&nbsp; Kiàn-kái it-piàn!</p><br />
<p>&nbsp; Thiⁿ-toē lóng piàn-oāⁿ!</p><br />
<p>&nbsp; Khoàⁿ! Chú ê gio̍k-gān kng-kng teh chiò!</p><br />
<p>Lô-má tē-it chiuⁿ saⁿ-chat ū siá:－ "......, chiàu jio̍k-thé sī tuì Tāi-pi̍t ê hō͘-è siⁿ-ê, chiàu Sèng-tek ê sîn chiū tuì sí-lâng ê koh oa̍h, ēng koân-lêng hián-bêng I sī Siōng-tè ê kiáⁿ,......"</p><br />
<p>&nbsp; Sim-koaⁿ toà háng-hoah kap sat-khì, khì Tāi-má-sek teh-beh lia̍h tī hia ê lâm-lú sìn-tô͘, thoa in kàu Iâ-lō͘-sat-léng, hit ê khún-tio̍k-chiá ê Sò-lô, tuì i ê chhuì kóng-chhut chit khoán ê sìn-gióng, kiám m̄-sī pí soaⁿ î-lo̍h hái khah toā ê piàn-hoà mah?</p><br />
<p>&nbsp; I sī phok-ha̍k ê lâng, nā beh ēng gī-lūn, kiám-chhái chió-chió lâng oē iâⁿ--i, i teh-beh ín Sèng-keng, chiàu thoân-soat lâi kú-khí Iâ-so͘ ê m̄-tio̍h, Iâ-so͘ ê khoat-tiám; beh lūn phoà Mô͘-se ê lu̍t-hoat; kóng Iâ-so͘ sī phah Iâ-sâm Sèng-tiān ê ba̍k-chiu hut-jiân kng, khoàⁿ-kìⁿ koh-iūⁿ ê hêng-siōng, hō͘ thiⁿ-hé chiò, thiaⁿ-kìⁿ ū siaⁿ kóng.</p><br />
<p>"Sò-lô, Sò-lô, siáⁿ-sū khún-tio̍k goá?" Tī sū-si̍t ê bīn-chêng, gī-lūn boē sêng-li̍p, chhuì boē khui, sui-jiân i hiah ngī-sim, tī chit ê sî-chūn, chhin-chhiūⁿ chi̍t ê lô͘-po̍k, kan-ta kóng, "Lí sī sím-mi̍h lâng?" Goá chiū-sī lí só͘ khún-tio̍k ê Iâ-so͘." Tuì tī chit ê thang kiaⁿ-hiâⁿ koh-oa̍h ê la̍t, siⁿ-chhut chi̍t ê sin ê Pó-lô, siⁿ-chhut īⁿ-pang ê kàu-hoē.</p><br />
<p>&nbsp; M̄-sìn koh-oa̍h, chiong chit ê koh-oa̍h kóng sī cheng-sîn-hoà (精神化) , phí-jū-hoà (比喻化) ê kàu-hoē kap sìn-chiá, siūⁿ Iâ-so͘ kan-ta sī lâng, boē tit-thang sìn sī Siōng-tè ê kiáⁿ; nā án-ni Pó-lô teh-beh koh tò-tńg choè Sò-lô lâi khún-tio̍k chit-khoán ê kàu-hoē!!</p><br />
<ul><br />
<li>II. Koh-oa̍h ê la̍t, hō͘ lâng thé-giām chín-kiù ê la̍t.</li><br />
</ul><br />
<p>&nbsp; "Iâ-so͘ bat uī-tio̍h lán ê choē siū kè-sàng koh uī-tio̍h lán ê chheng choè-gī lâi tit-tio̍h koh-oa̍h"</p><br />
<p align="right">(Lô-má 4:25)</p><br />
<p>&nbsp; "......, chiū sī lí nā ēng chhuì jīn Iâ-so͘ choè Chú, ēng sim sìn Siōng-tè hō͘ I tuì sí lâng tiong khí-lâi, chiū oē tit-tio̍h kiù."</p><br />
<p align="right">(Lô-má 10:9)</p><br />
<p>&nbsp; Hō͘ pháiⁿ-lâng lêng-jio̍k, hō͘ pháiⁿ-lâng thâi sí; jiân-āu choè i khì, bô-tōng bô-chēng, bô koh-oa̍h ê Ki-tok beh cháiⁿ-iūⁿ oē chín-kiù lán? Nā bô koh-oa̍h, chiū boē tit-thang chhē-chhut chín-kiù ê lō͘ lah!</p><br />
<p>&nbsp; Kiám-chhái lâng beh kóng, "Iâ-so͘ boē kiù lán, Siōng-tè beh kiù lán, Siōng-tè sī lán ê Kiù-chú lah!" Ah, m̄-sī án-ni, chhiáⁿ siūⁿ, liān ka-kī to̍k-siⁿ ê kiáⁿ Ki-tok to kā i hiat tī bōng-lāi hit-khoán ê Siōng-tè beh thái-oē kiù lán ah? Bô hō͘ Ki-tok koh-oa̍h, tâi i tī éng-kiú ê sí, chit khoán ê Siōng-tè sī bô chêng ê Siōng-tè lah, bô iàu bô kín ê Siōng-tè lah! Chit khoán ê Sîn tī guî-lān ê sî, toā-siaⁿ kiò iā sī bô hāu lah!</p><br />
<p>&nbsp; "Chit ê Iâ-so͘, Siōng-tè í-keng hō͘ I koh-oa̍h, goán chiah-ê lóng choè I ê kan-chèng."</p><br />
<p align="right">(Sù-tô͘ 2:23)</p><br />
<p>&nbsp; Chit-kù sī chèng sù-tô͘ ê siaⁿ, ah, I koh-oa̍h lah! Siōng-tè tuì sí lâng tiong kiò i khí-lâi lah!</p><br />
<p>&nbsp; Chiong thiⁿ-toē ê toā koân siúⁿ-sù I, hō͘ I chē tī toā pêng, hō͘ I choè sím-phoàⁿ siⁿ-sí ê Chú; hiān-sî I chiū-sī lêng-kài ê ông lah! Sìn I, kiû-kiò I ê lâng teh-beh tit-tio̍h Sèng-lêng, teh-beh khah iâⁿ ok-kuí; chhin-chhiūⁿ án-ni, hoat-lu̍t-tek (法律的), siu-ióng tek (修養的) sî-tāi í-keng piàn-choè sûn-choân sìn-gióng ê sî-tāi lah!!</p><br />
<ul><br />
<li>III. Koh-oa̍h ê la̍t, hō͘ lâng thoat-lī sí ê kiaⁿ-hiâⁿ.</li><br />
</ul><br />
<p>&nbsp; "án-ni goán hó-táⁿ, iā koh-khah hoaⁿ-hí lī-khui seng-khu, kap Chú saⁿ-kap tiàm."</p><br />
<p align="right">(II Ko-lîm-to 5:8)</p><br />
<p>&nbsp;&nbsp;&nbsp; Sí-ah, lí ê sèng-lī tī tó-uī?</p><br />
<p>&nbsp;&nbsp;&nbsp; Sí-ah, lí ê chhì-kek tī tó-uī?</p><br />
<p>&nbsp; Ki-tok tāi-seng tuì sí koh-oa̍h, lâi choè chèng sí-lâng koh-oa̍h ê thâu; nā sìn I kap I choè chi̍t ê ê lâng, teh-beh kap I pîⁿ-pîⁿ koh-oa̍h.</p><br />
<p>&nbsp;&nbsp;Ah, thang hoaⁿ-hí! Taⁿ bô kiaⁿ lah! Bōng-lāi kng-bêng! oa̍h sī chiām-sî Bô-kú tio̍h kui I!</p><br />
<ul><br />
<li>IV. Koh-oa̍h ê la̍t, oē hû-chhî loán-jio̍k ê jio̍k-thé.</li><br />
</ul><br />
<p>"Hiaⁿ-tī ah, lūn-kàu goán tī A-se-a só͘ tú-tio̍h ê hoān-lān, goán m̄-ài lín m̄-chai; sī siū teh tāng chin thiám kàu tng boē khí, liân oa̍h iā bô ǹg-bāng; goán ka-kī sim-lāi iā àn-sǹg oē sí; beh hō͘ goán bô oá-khò ka-kī, to̍k-to̍k oá-khò hō͘ sí-lâng koh-oa̍h ê Siōng-tè.</p><br />
<p align="right">(II Ko-lîm-to 1:8)</p><br />
<p>"In-uī goán chiah-ê oa̍h ê ta̍uh-ta̍uh uī-tio̍h Iâ-so͘ lâi kau-hù tī sí, hō͘ Iâ-so͘ ê oa̍h iā oē hián-bêng tī goán oē sí ê jio̍k-thé."</p><br />
<p align="right">(II Ko-lîm-to 4:11)</p><br />
<p>&nbsp;"Goá ta̍k-ji̍t kiâⁿ tī sí-toē." Pó-lô án-ni kóng. Si̍t-chāi i ji̍t-ji̍t kiâⁿ tī sí-hô piⁿ, m̄-chai sím-mi̍h sî teh-beh hō͘ lâng thâi sí, i kap i sí kan-ta chit-pō͘ nā-tiāⁿ. Sím-mi̍h lâng kiù i thoat-lī chit-khoán ê sí ah? M̄-bián kóng, chiū-sī tuì tī kéng-tiàu i ê Chú ê khuì-la̍t lah!</p><br />
<p>M̄-nā kan-ta Pó-lô, chiū kó͘-tāi hiah ê si̍t-chāi ê Ki-tok-tô͘, lóng ū pē Iâ-so͘ ê sí tī-teh. Bô-lūn kàu sím-mi̍h só͘-chāi, sí teh thèng-hāu--in. Chóng-sī chin kî-koài Ki-tok ê la̍t tī in ê sim-lāi teh hû-chhî--in, hō͘ in oē lún-tit kan-khó͘, pek-hāi; hō͘ in khah iâⁿ ū chhun. Ah, chit-khoán ê la̍t, m̄-sī koh-oa̍h ê la̍t, sī sím-mi̍h la̍t ah?! Chiū-sī koh-oa̍h hiān-chāi ê Chú pang-chān--in, kiù in thoat-lī Mô͘-kuí ê chhiú-thâu.</p><br />
<p>Che kiám m̄-sī oa̍h-la̍t ê chèng-kù mah?!</p><br />
<ul><br />
<li>V. Koh-oa̍h ê la̍t, hō͘ lán ap-chè Mô͘-kuí lâi khah-iâⁿ sè-kan.</li><br />
</ul><br />
<p>&nbsp; Hō͘ lán sí tī jio̍k-thé, sí tī sè-kan lâi oa̍h tī Siōng-tè, oa̍h tī Siōng-tè, oa̍h tī gī, chiū-sī chit ê sîn-pì (神祕), put-su-gī (不思議) koh-oa̍h ê la̍t. Lêng-kài ê Ông kap lán saⁿ-kap tī-teh, Mô͘-kuí bô lán ê ta-oâ.</p><br />
<p>&nbsp; Mô͘-kuí chin ióng-béng, chin thang kiaⁿ; chóng-sī hiān-chāi koh-oa̍h ê Ki-tok sī koh-oa̍h kiông, koh-khah kūn-oá tī sin-piⁿ. Lâng nā sìn I, chheng-ho͘ I ê miâ ê sî, pah-bān ê Mô͘-kuí suî-sî sì-soàⁿ. Ah, thang kiaⁿ-hiâⁿ chit ê koh-oa̍h ê la̍t!! Lán tāi-ke iàu-kín tio̍h koh-khah lâi thé-giām chit ê Ki-tok kap I koh-oa̍h ê la̍t!!</p></div>
</body>
</html>