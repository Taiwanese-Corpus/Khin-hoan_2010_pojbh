<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-慈愛Ê結子（聖誕è故事）</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,慈愛Ê結子（聖誕è故事）,CHÛ-ÀI Ê KIAT-CHÍ (Sèng-tàn è kò͘-sū),芥菜子">
<meta name="description" content="慈愛&Ecirc;結子（聖誕&egrave;故事）
　　「玫瑰花、玫瑰花，啥人欲買我&ecirc;玫瑰花？」一个媠媠&ecirc;查某囡仔，發出輕輕細細&ecirc;聲；穿真破&ecirc;衫褲，用">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-3889.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/4baac5f91c245.jpg" target="src"><img src="../album/artical/4baac5f91c245.jpg" border="0"></a></td>
          <td width="30" align="right">
          	          	  <a href="src-2156.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：慈愛Ê結子（聖誕è故事） CHÛ-ÀI Ê KIAT-CHÍ (Sèng-tàn è kò͘-sū)</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者： </td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>慈愛</strong><strong>&Ecirc;</strong><strong>結子</strong><strong>（聖誕</strong><strong>&egrave;</strong><strong>故事</strong><strong>）</strong><strong></strong></p><br />
<p>　　「玫瑰花、玫瑰花，啥人欲買我&ecirc;玫瑰花？」一个媠媠&ecirc;查某囡仔，發出輕輕細細&ecirc;聲；穿真破&ecirc;衫褲，用軟弱&ecirc;手捾一跤破籃，t&eacute;濟濟欲謝欲謝&ecirc;花，看伊瘦瘦&ecirc;面，kap兩支路糊糜&ecirc;跤，就知伊是喪鄉失調養，無得著快樂趣味--&ecirc;。徛佇路邊teh閃避青冷&ecirc;北風。街路&ecirc;人穿長袍皮裘，尚且teh叫koaⁿ-&aacute;！koaⁿ-&aacute;！若是。這个查某囡仔予無情&ecirc;冷風吹到gī-gī-chhoah，又koh teh欲落雪lah，就走來bih佇一間店&ecirc;門口閃避；身軀寒、腹肚餓；雪又直直落；日又直直暗；逐人顧走雪，無人欲kā伊買花，又koh因為落雪，彼間店欲khah早關。店員kā伊趕。伊用溫柔&ecirc;聲ai求講：實在真失禮，因為落雪，身軀寒、腹肚餓，姑不衷請予我bih，遮个話袂拍動--著店完&ecirc;心；koh嚷講：你teh驚寒汰毋倒去，若毋緊去，欲叫警察kā你拍。這個可憐&ecirc;查某囡仔姑不衷捾伊&ecirc;破花籃，koh行十外分鐘就到一間飲食店；玻璃櫥內有排真好食&ecirc;物，kap救主誕所著用&ecirc;糕餅，內面koh有煮肉&ecirc;芳味chh&egrave;ng出來。家己就徛佇遐teh戇想，毋知佇時chiah會得試--著這號滋味。忽然對內面走出一个人，伊驚一ti&ocirc;，掠做猶原欲趕伊，借電燈&ecirc;光，看伊&ecirc;面是真慈愛&ecirc;款，就好膽去招伊買花，ǹg望若倒去，毋免予人拍；出聲講：先生ah！請你買花好--毋？我是真因為-----寒到連話to講袂出。彼个人看見伊遐可憐，就提1箍銀予--伊講：你提去，我to無&agrave;i買花；是&agrave;i贊艱苦人若定。查某囡仔講：我毋敢kā你提chiah濟錢，因為我無遐濟花thang補夠額。</p><br />
<p>　　彼个人講：無花無要緊-----伊無等到伊講了，講無論按怎你著kā我提花。彼个人笑笑講：好，我提一蕊媠媠--&ecirc;，查某囡仔就對籃裡揀這蕊khah大蕊khah媠&ecirc;。彼个人看花頭&agrave;ⁿ-&agrave;ⁿ，心內teh想這號天氣，in &ecirc;父母汰甘予伊出來做生理！這个查某囡仔看彼个人&ecirc;面也不止感激伊。原來這个查某囡仔佇4歲&ecirc;時就kap伊父母離開，攏毋捌拄著人對伊chiah親切，所以真歡喜。彼个人就問查某囡仔講：你叫啥物名？應講，我名做聖誕女（聖誕日生--&ecirc;）彼个人昂愕問講：聖誕女h&agrave;？也姓甚物！囡仔應講我chiah大漢，總是毋知姓啥物，連這个名真久也無人叫我lah！Koh問你幾歲？應，拄拄10歲。停幾若分靜靜。後來聖誕女講：真暗lah！我著倒去。親像睏去彼个人，忽然驚醒問講：佇時會遇著你thang koh kā你買花？伊應講我逐日規日佇街裡teh賣花。明仔載我欲揀幾蕊仔媠媠--&ecirc;來送你。講soah就相辭直直去。彼个人teh出神，攏無聽著伊teh相辭，欲koh問伊幾句&aacute;話；忽然看見已經去遐遠lah；就親像真l&aacute;n-tō &ecirc;款，坐家己&ecirc;自動車倒去。</p><br />
<p>　　食飯&ecirc;時，就問伊&ecirc;婦人人講：你知咱彼个細查某囝這霎佇叼位mah？伊&ecirc;婦人人留目屎，親像真毋&agrave;i丈夫講起這層事&ecirc;款，就應講，請你莫得koh講起聖誕女&ecirc;事lah，對六年前&ecirc;聖誕暝；咱&ecirc;查某囡仔予人偷chhōa去到taⁿ，我&ecirc;心無一時&aacute;快樂，你ki&aacute;m毋知？</p><br />
<p>　　第二日彼个人坐自動車出門，心內teh想伊所疼&ecirc;查某囝。六年前拍毋見到taⁿ，攏無當找；拄拄憂悶teh想，忽然運轉手大喝一聲，車歪對邊&aacute;去，伊佇車內也搖倒，後來車停；就走落來看，已經真濟人圍teh看，逐个講：真危險ah！真危險ah！伊就走入人堆，看見一个查某囡仔暈，倒佇車輛邊，頭殼流血，伊就趕緊kā伊抱起來；這下看to是昨昏賣花彼个聖誕女，就趕緊用手巾對頭殼kā伊包the；趕緊用自動kā伊載倒去。伊&ecirc;婦人人驚一個，伊kā伊講無要緊小可若定。就用燒酒kā伊洗血跡，提衫teh kā伊換，伊&ecirc;婦人人忽然出大聲哮；因為看著查某囡仔頷頸掛一个極細&ecirc;盒仔，盒仔蓋有入金光石刻3字聖誕女，盒仔內有兩張細張&ecirc;像。按呢這个查某囡仔正正是in六年前所失落最疼&ecirc;查某囝，又koh頷頸下也一个刀刣著&ecirc;傷痕做記號；夠額thang證明是in &ecirc;親生囝。就kap伊親喙。</p><br />
<p>　　到聖誕彼日，這六年毋捌得著快樂&ecirc;聖誕女，已經坐佇in老母&ecirc;胸前，佇邊&aacute; &ecirc;聖誕樹有召真濟&ecirc;媠物。可愛&ecirc;聖誕女&ecirc;快樂，歡喜。Thang講是出佇意外--&ecirc; lah！</p><br />
<p>　　B&iacute;-ka問伊&ecirc;婦人人講：Taⁿ以後你欲koh憂愁mah？伊&ecirc;婦人人講：自然是真歡喜，你敢無看著我歡喜&ecirc;面mah？ B&iacute;-ka就走倚，婦人人kap伊唚喙，講：你有看著咱親像這幅快樂&ecirc;尪仔圖&aacute;無？</p><br />
<p>　　這篇thang做聖誕&ecirc;故事，也thang編輯做クリスマス演藝&ecirc;齣頭。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p style="text-align: center;"><span style="font-size: medium;"><strong>CHÛ-ÀI Ê KIAT-CHÍ (Sèng-tàn è kò͘-sū)</strong></span></p><br />
<p><span style="font-size: medium;">&nbsp;&nbsp;&nbsp; "Muî-kuì-hoē, Muî-kuì-hoe, siáⁿ lâng beh bé goá ê muî-kuì-hoe?" Chi̍t ê suí-suí ê cha-bó͘ gín-ná, hoat-chhut khin-khin sè-sè ê siaⁿ; chhēng chin phoà ê saⁿ-khò͘, ēng loán-jio̍k ê chhiú koāⁿ chi̍t-kha phoà-nâ, té chē-chē beh siā beh siā ê hoe, khoàⁿ i sán-sán ê bīn, kap nn̄g-ki lō͘-kô͘-moê ê kha, chiū chai i sī sòng-hiong sit tiau-ióng, bô tit-tio̍h khoài-lo̍k chhù-bī--ê. Khiā tī lō͘-piⁿ teh siám-pī chhiⁿ-léng ê pak-hong. Koe-lō͘ ê lâng chhēng tn̂g-phàu phoê-hiû, siông-chhiáⁿ teh kiò koaⁿ-á! koaⁿ-á! Nā-sī. Chit ê cha-bó͘ gín-ná hō͘ bô chêng ê léng-hong chhoe kàu gī-gī-chhoah, iū-koh teh beh lo̍h-seh lah, chiū cháu lâi bih tī chi̍t keng tiàm ê mn̂g-kháu siám-pī; seng-khu koâⁿ, pak-tó͘ iau; seh iū ti̍t-ti̍t lo̍h; ji̍t iū ti̍t-ti̍t àm; ta̍k lâng kò͘ cháu seh, bô lâng beh kā i boé hoe, iū-koh in-uī lo̍h-seh, hit keng tiàm beh khah chá koaiⁿ. Tiàm-oân kā i koáⁿ. I ēng un-jiû ê siaⁿ ai kiû kóng, si̍t-chāi chin sit-lé, in-uī lo̍h-seh, seng-khu koâⁿ, pak-tó͘ iau, ko͘-put-chiong chhiáⁿ hō͘ goá bih, chiah ê oē bē phah-tōng--tio̍h tiàm-oân ê sim; koh jióng kóng, Lí teh kiaⁿ koâⁿ thài m̄ tò-khì, nā m̄ kín khì, beh kiò kéng-chhat kā lí phah. Chit-ê khó-lîn ê cha-bó͘ gín-ná ko͘-put-chiong koāⁿ i ê phoà hoe-nâ, koh kiâⁿ cha̍p goā hun-cheng chiū kàu chi̍t keng ím-si̍t tiàm; po-lê tû lāi ū pâi chin hó chia̍h ê mi̍h, kap Kiù-chú-tàn só͘ tio̍h ēng ê ko-piáⁿ, lāi-bīn koh ū chú-bah ê phang-bī chhèng chhut-lâi. Ka-kī chiū khiā tī hia teh gōng-siūⁿ, m̄-chai tī sî chiah ē-tit chhì--tio̍h chit hō chu-bī. Hut-jiân tuì lāi-bīn cháu-chhut chi̍t ê lâng, i kiaⁿ chit tiô, lia̍h-chò iû-goân beh koáⁿ i, chioh tiān-teng ê kng, khoàⁿ i ê bīn sī chin chû-ài ê khoán, chiū hó-táⁿ khì chio i bé hoe, ǹg-bāng nā tò-khì, m̄-bián hō͘ lâng phah; chhut siaⁿ kóng, Sian-seⁿ ah! chhiáⁿ lí bé hoe hó--m̄? Goá sī chin in-uī------koâⁿ kàu liān oē to kóng boē chhut. Hit ê lâng khoàⁿ-kìⁿ i hiah khó-lîn, chiū tehh8 1 kho͘-gîn hō͘--i kóng, Lí tehh8 khì, goá to bô ài bé hoe; sī ài chān kan-khó͘ lâng nā-tiāⁿ. Cha-bó͘ gín-ná kóng, Goá m̄-káⁿ kā lí tehh8 chiah chē chîⁿ, in-uī goá bô hiah chē hoe thang pó͘ kàu-gia̍h.<br />&nbsp;&nbsp;&nbsp; Hit ê lâng kóng, bô hoe bô iàu-kín------I bô tán kàu i kóng liáu, kóng bô lūn àn-choáⁿ lí tio̍h kā goá tehh8 hoe. Hit ê lâng chhiò-chhiò kóng, hó, goá tehh8 chi̍t luí suí-suí--ê, cha-bó͘ gín-ná chiū tuì nâ-ni̍h kéng chit luí khah toā luí khah suí-ê. Hit ê lâng khoàⁿ hoe thâu àⁿ-àⁿ, sim lāi teh siūⁿ chit hō thiⁿ-khì, in ê pē-bú thài kam hō͘ i chhut-lâi chò seng-lí! Chit ê cha-bó͘ gín-ná khoàⁿ hit ê lâng ê bīn ia put-chí kám-kek i. Goân lâi chit ê cha-bó͘ gín-ná tī 4 hoè ê sî chiū kap i pē-bó͘ lī-khui, lóng m̄-bat tú-tio̍h lâng tuì i chiah chhin-chhiat, só͘-í chin hoaⁿ-hí. Hit ê lâng chiū mn̄g cha-bó͘ gín-ná kóng, Lí kiò sím-mi̍h miâ? ìn kóng, goá miâ chò Sèng-tàn-lú (Sèng-tàn-ji̍t seⁿ--ê) Hit ê lâng gông-ngia̍h mn̄g kóng, Sèng-tàn-lú hà? iā sèⁿ sím-mi̍h! Gín-ná ìn kóng goá chiah toā-hàn, chóng-sī m̄-chai sìⁿ sím-mi̍h, liān chit ê miâ chin kú iā bô lâng kiò goá lah! Koh mn̄g lí kuí hoè? ìn, tú-tú 10 hoè. Tehn̂g kuí-nā hun chēng-chēng. āu lâi Sèng-tàn-lú kóng, chin àm lah! Goá tio̍h tò-khì. Chhin-chhiūⁿ khùn-khì hit ê lâng, hut-jiân kiaⁿ-chhíⁿ mn̄g kóng, tī sī ē gū-tio̍h lí thang koh kā lí bé hoe? I ìn kóng goá ta̍k-ji̍t kui-ji̍t tī ke-nih teh bē hoe. Bīn-ná-chài goá beh kéng kuí luí-á suí-suí- -ê lâi sàng lí. Kóng soah chiū saⁿ-sî ti̍t-ti̍t khì. Hit ê lâng teh chhut-sîn, lóng bô thiaⁿ-tio̍h i teh saⁿ-sî, beh koh mn̄g i kuí-kù-á oē; hut-jiân khoàⁿ-kìⁿ í-keng khì hiah hn̄g lah; chiū chhin-chhiūⁿ chin lán-tō ê khoán, chē kā-kī ê chū-tōng-chhia tò-khì.<br />&nbsp;&nbsp;&nbsp; Chia̍h-pn̄g ê sî, chiū mn̄g i ê hū-jîn-lâng kóng, Lí chai lán hit ê sè cha-bó͘-kiáⁿ chit-tia̍p tī tó-uī mah? I ê hū-jîn-lâng lâu-ba̍k-sái, chhin-chhiūⁿ chin m̄-ài tiōng-hu kóng khí chit chân-sū ê khoán, chiū ìn kóng, chhiáⁿ lí bo̍h-tit koh kóng-khí Sèng-tàn lú ê sū lah, tuì la̍k-nî-chêng ê Sèng-tàn-mî; lán ê cha-bó͘ gín-ná hō͘ lâng thau-chhoā khì kàu-taⁿ, goá ê sim bô chi̍t-sî-á khoài-lo̍k, lí kiám m̄-chai?<br />&nbsp;&nbsp;&nbsp; Tē-jī-ji̍t hit ê lâng chē chū-tōng-chhia chhut-mn̂g, sim-lāi teh siūⁿ i só͘ thiàⁿ ê cha-bó͘ kiáⁿ. La̍k-nî chêng phah-m̄-kìⁿ kàu-taⁿ, lóng bô tàng chhoē; tú-tú iu-būn teh-siūⁿ, hut-jiân ūn-choán-chhiú toā hoah chi̍t-siaⁿ, chhia oai tuì piⁿ-á khì, i tī chhia-lāi iā iô-tó, āu-lâi chhia-tehn̂g; chiū cháu lo̍h lái khoàⁿ, í-keng chin-chē lâng uî-teh khoàⁿ, ta̍k-ê kóng, chin guî-hiám ah! Chin guî-hiám ah! I chiū cháu ji̍p lâng-tui, khoàⁿ-kìⁿ chi̍t ê cha-bó͘ gín-ná hūn, tó tī chhia-lián piⁿ, thâu-khak lâu-hoeh, i chiū koáⁿ-kín kā i phō khí-lâi; chit ē khoàⁿ to sī cha-hng bē hoe hit ê Sèng-tàn-lú, chiū koáⁿ-kín ēng chhiú-kin tuì thâu-khak kā i pau-teh; koáⁿ-kín ēng chū-tōng kā i chài tò-khì. I ê hū-jîn-lâng kiaⁿ chi̍t-ê, i kā i kóng bô iàu-kín sió-khoá nā-tiāⁿ. Chiū ēng sio-chiú kā i sé hoeh-jiah, tehh8 saⁿ teh kā i oāⁿ, i ê hū-jîn-lâng hut-jiân chhut toā siaⁿ háu; in-uī khoàⁿ tio̍h cha-bó͘ gín-ná ām-kún koà chi̍t ê ke̍k sè ê a̍h-á, a̍h-á koà ū ji̍p kim-kong chio̍h khek saⁿ jī Sèng-tàn-lú, a̍h-á lāi ū nn̄g tiuⁿ sè-tiuⁿ ê siōng. án-ni chit ê cha-bó͘ gín-ná chiàⁿ-chiàⁿ sī in la̍k-nî chêng só͘ sit-lo̍h choè thiàⁿ ê cha-bó͘ kiáⁿ, iū koh ām-kún-ē iā chi̍t ê to thâi-tio̍h ê siong-hûn chò kì-hō; kàu-gia̍h thang chèng-bêng sī in ê chhin-seⁿ kiáⁿ. Chiū kap i chim-chhuì.<br />&nbsp;&nbsp;&nbsp; Kàu Sèng-tàn hit ji̍t, chit la̍k-nî m̄-bat tit-tio̍h khoài-lo̍k ê Sèng-tàn-lú, í-keng chē tī in lāu-bú ê heng-chêng, tī piⁿ-á ê Sèng-tàn chhiū ū tiàu chin chē ê suí mi̍h. Khó-ài ê Sèng-tàn-lú ê khoài-lo̍k, hoaⁿ-hí. Thang kóng sī chhut tī ì-goā--ê lah!<br />&nbsp;&nbsp;&nbsp; Bí-ka mn̄g i ê hū-jîn-lâng kóng, Taⁿ í-āu lí beh koh iu-chhiû mah? I ê hū-jîn-lâng kóng, Chū-jiân sī chin hoaⁿ-hí, lí kám bô khoàⁿ-tio̍h goá hoaⁿ-hí ê bīn mah? Bí-ka chiū cháu-oá, hū-jîn-lâng kap i chim-chhuì, kóng, Lí ū khoàⁿ-tio̍h lán chhin-chhiūⁿ chit-pak khoài-lo̍k ê ang-á-tô͘ á-bô?<br />&nbsp;&nbsp;&nbsp; Chit-phiⁿ thang chò Sèng-tàn ê kò͘-sū, iā thang phian-chhip chò クリスマス ián-gē ê chhut-thâu.<br /></span></p><br />
<p><span style="font-size: medium;">&nbsp;</span></p></div>
</body>
</html>