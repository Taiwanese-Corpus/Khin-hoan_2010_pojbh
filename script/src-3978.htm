<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-重頭生</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,重頭生,Têng-thâu siⁿ,芥菜子">
<meta name="description" content="重頭生。
 耶穌共尼哥底某講，「人若無重頭生袂入上帝的國」。(約翰3：3)耶穌講一句「重頭生」尼哥底某袂明白，講「人已經老欲thái 會閣入老母的腹肚來重出世？」總是耶穌所講這句，毋是指肉體的，是指">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4baadc1d506f8.jpg" target="src"><img src="../album/artical/4baadc1d506f8.jpg" border="0"></a></td>
          <td width="30" align="right">
          	          	  <a href="src-2403.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：重頭生 Têng-thâu siⁿ</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Khu Thian-po2 邱天保</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">重頭生。</p><br />
<p>&nbsp;耶穌共尼哥底某講，「人若無重頭生袂入上帝的國」。(約翰3：3)耶穌講一句「重頭生」尼哥底某袂明白，講「人已經老欲thái 會閣入老母的腹肚來重出世？」總是耶穌所講這句，毋是指肉體的，是指心神的重頭生。</p><br />
<p>&nbsp; &nbsp;&nbsp;今人愛得著心神的重頭生著愛幾若項，記佇下面予大家做參考：</p><br />
<p>1、&nbsp; 著反悔罪。</p><br />
<p>耶穌講「時到lah，上帝的國近lah；著反悔來信福音」。（馬可1：15)。耶穌起頭出來傳道理的時，頭一步就是叫人著代先反悔。按呢通知人欲重頭生著愛知罪來反悔改變。親像撒該是抽餉的人，猶太人看伊是第一重罪的人。伊佇耶穌的面前有知家己的罪來反悔。所以耶穌共伊算做是重頭生的人。</p><br />
<p>2、&nbsp; 心神換新。</p><br />
<p>怎樣叫做心神換新？</p><br />
<p>就是親像情愛怨恨、貪心、跋kiáu佮濟濟等號的歹，今已經攏放sak，來行好事；這是叫做心神換新。保羅共以佛所人講「恁thǹg去舊的人，就是照引誘人的私慾teh敗壞的，閣恁心神換新，穿彼个新的人，就是照上帝用真理佮聖來創造的。(以佛所 4：22－24)。</p><br />
<p>3、&nbsp; 誠實</p><br />
<p>重頭生的人著有誠實，拜上帝著顯出誠實的心，親像耶穌共撒馬利亞的婦人人講「上帝是神，拜伊的人著用神用誠實」。閣對人也著有誠實。就是以前佮人講話有白賊，今攏無閣講白賊；是就是，毋是就毋是；這就是誠實，就是重頭生的人。</p><br />
<p>4、&nbsp; 莫得佮這世間siâng款。</p><br />
<p>世俗人teh有孝祖公，是等祖公過身了。咱是孝活--的；爸母猶活佇teh 的時，用好物款待in，孝順--伊；到死了後，著用心來記念in 的恩。</p><br />
<p>世俗人拜神是用禮物去宮廟來拜，佇宮廟就有神，到出宮廟連鞭 lām-sám做歹紲無神的款。入禮拜堂來服事上帝是用心，到出堂外，也有上帝saⁿ-kap佇teh，毋敢lām-sám去做歹代。所以保羅共羅馬的教會講「著獻身軀做活的祭，是聖--的，上帝所歡喜--的，(羅馬12：1－2)。</p><br />
<p>&nbsp; &nbsp;&nbsp;今咱若欲做重頭生的人，要緊著修養頂面所記這四項。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Têng-thâu siⁿ.</p><br />
<p>&nbsp;&nbsp; Iâ-so͘ kā Nî-ko-tí-bó͘ kóng, "Lâng nā bô têng-thâu siⁿ boē ji̍p-Siōng-tè ê kok". (Iok-hān 3: 3) Iâ-so͘ kóng chi̍t-kù &lsquo;Têng-thâu-siⁿ" Nî-ko-tí-bó͘ boē bêng-pe̍k, kóng, "Lâng í-keng lāu beh thái oē koh ji̍p lāu-bú ê pak-tó͘ lâi têng chhut-sì?" Chóng-sī Iâ-so͘ só͘ kóng chit-kù, m̄-sī chí jio̍k-thé ê, sī chí sim-sîn ê têng-thâu siⁿ.</p><br />
<p>&nbsp; Taⁿ lâng ài tit-tio̍h sim-sîn ê têng-thâu-siⁿ tio̍h ài kuí-nâ-hāng, kì tī ē-bīn hō͘ tāi-ke choè chham-khó:</p><br />
<ul><br />
<li>1. Tio̍h hoán-hoé choē.</li><br />
</ul><br />
<p>&nbsp; Iâ-so͘ kóng "sî kàu lah, Siōng-tè ê kok kūn lah; tio̍h hoán-hoé lâi sìn hok-im". Má-khó 1: 15). Iâ-so͘ khí-thâu chhut-lâi thoân-tō-lí ê sî, thâu chi̍t-pō͘ chiū-sī kiò lâng tio̍h tāi-seng hoán-hoé. án-ni thang chai lâng beh têng-thâu siⁿ tio̍h ài chai choē lâi hoán-hoé koé pìⁿ. Chhin-chhiūⁿ Sat-kai sī thiu-hiòng ê lâng, Iû-thài lâng khoàⁿ i sī tē-it tāng-choē ê lâng. I tī Iâ-so͘ ê bīn-chêng ū chai ka-kī ê choē lâi hoán-hoé. Só͘-í Iâ-so͘ kā i sǹg choè sī têng-thâu siⁿ ê lâng.</p><br />
<ul><br />
<li>2. Sim-sîn oāⁿ-sin.</li><br />
</ul><br />
<p>&nbsp; Cháiⁿ-iūⁿ kiò choè sim-sîn oāⁿ sin?</p><br />
<p>&nbsp; Chiū-sī chhin-chhiūⁿ chêng ài oàn-hūn, tham-sim, poa̍h-kiáu kap choē-choē téng hō ê pháiⁿ, taⁿ í-keng lóng pàng-sak, lâi kiâⁿ hó sū; che sī kiò choè sim-sîn oāⁿ-sìn. Pó-lô kā I-hut-só͘ lâng kóng "Lín thǹg-khì kù ê lâng, chiū-sī chiàu ín-iú lâng ê su-io̍k teh pāi-hoāi ê, koh lín sim-sîn oāⁿ-sin, chhēng hit ê sin ê lâng, chiū-sī chiàu Siōng-tè ēng chin-lí kap Sèng lâi chhòng-chō ê.</p><br />
<p align="right">(I-hut-só͘ 4: 22－24).</p><br />
<ul><br />
<li>3. Sêng-si̍t</li><br />
</ul><br />
<p>&nbsp; Têng-thâu-siⁿ ê lâng tio̍h ū sêng-si̍t, pài Siōng-tè tio̍h hián-chhut sêng-si̍t ê sim, chhin-chhiūⁿ Iâ-so͘ kā Sat-má-lī-a ê hū-jîn-lâng kóng "Siōng-tè sī Sîn, pài I ê lâng tio̍h ēng Sîn ēng sêng-si̍t". Koh tuì lâng iā tio̍h ū sêng-si̍t. Chiū-sī í-chêng kap lâng kóng-oē ū pe̍h-chha̍t, taⁿ lóng bô koh kóng pe̍h-chha̍t; sī chiū-sī, m̄-sī chiū m̄-sī; che chiū-sī sêng-si̍t, chiū-sī têng-thâu siⁿ ê lâng.</p><br />
<ul><br />
<li>4. Bo̍h-ti̍t kap chit sè-kan siâng-khoán.</li><br />
</ul><br />
<p>&nbsp; Sè-sio̍k lâng teh iú-hàu chó͘-kong, sī tán chó͘-kong kè-sin liáu. Lán sī hàu-oa̍h--ê; Pē-bú iáu-oa̍h tī-teh ê sî, ēng hó-mi̍h khoán-thāi in, hàu-sūn--i; kàu sí liáu-āu, tio̍h ēng sim lâi kì-liām in ê un.</p><br />
<p>&nbsp; Sè-sio̍k lâng pài sîn sī ēng lé-mi̍h khì keng-biō lâi pài, tī keng-biō chiū ū sîn, kàu chhut keng-biō liâm-piⁿ lām-sám choè-pháiⁿ soà bô sîn ê khoán. Ji̍p lé-pài tn̂g lâi ho̍k-sāi Siōng-tè sī ēng-sim, kàu chhut tn̂g-goā, ia̍h ū Siōng-tè saⁿ-kap tī-teh, m̄-káⁿ lām-sám khì choè pháiⁿ-tāi. Só͘-í Pó-lô kā Lô-má ê kàu-hoē kóng "Tio̍h hiàn sin-khu choè oa̍h ê chè, sī sèng--ê, Siōng-tè só͘ hoaⁿ-hí--ê, (Lô-má 12: 1－2).</p><br />
<p>&nbsp; Taⁿ lán nā beh choè têng-thâu siⁿ ê lâng, iàu-kín tio̍h siu-ióng téng-bīn só͘ kì chit sì-hāng.</p></div>
</body>
</html>