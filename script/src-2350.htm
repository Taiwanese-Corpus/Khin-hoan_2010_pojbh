<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-莫得驚</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,莫得驚,Bo̍h-tit kiaⁿ,芥菜子">
<meta name="description" content="莫得驚
    啟示錄1章17節。約翰佇Poa̍t-mô͘海嶼，得著主的啟示。有看見主，真驚，就仆佇伊的跤前親像死。主用手摸伊講，莫得驚。約翰佇世間的時，常常倚佇主的身邊，攏無驚，怎樣這擺看見伊的面">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f69f93ef98b.jpg" target="src"><img src="../album/artical/49f69f93ef98b.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-9</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：莫得驚 Bo̍h-tit kiaⁿ</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">莫得驚</p><br />
<p align="center">&nbsp;&nbsp;&nbsp; 啟示錄1章17節。約翰佇Poa̍t-mô͘海嶼，得著主的啟示。有看見主，真驚，就仆佇伊的跤前親像死。主用手摸伊講，莫得驚。約翰佇世間的時，常常倚佇主的身邊，攏無驚，怎樣這擺看見伊的面，就驚到欲死；紲仆佇地裡？因為彼時主的 容貌佮佇世間的時有koh樣。就是伊的本性顯露佮上帝相同。所以約翰看見擋袂牢。總是主有安慰伊，予伊得著安心。咱踮這世間，有濟濟項予咱的心驚惶，咱著徛在。主也欲安慰咱，共講莫得驚。來講3款，排列佇下底。</p><br />
<p>1、&nbsp; 莫得驚罪過未無去。</p><br />
<p>&nbsp;&nbsp; 咱已經知罪過佇咱的心內，真厲害，親像瘡毒佇人的體中。佳哉上帝有差伊的囝耶穌降世替咱贖罪，咱對信靠伊的日起，就成做無罪的人。所以莫得驚罪koà猶佇teh：因為主耶穌共咱除去，親像東離西的遠。按呢咱著安心毋免驚。</p><br />
<p>2、&nbsp; 莫得驚未來的事。</p><br />
<p>主有應允咱將來所欲得著的家業，所以咱毋免驚無通得著；因為主已經共咱備辦，看伊所講就知：伊講，我去替恁備辦所在，若khi備辦所在，teh欲閣來接納恁歸佇我。我。我所佇teh，恁也佇teh。按呢咱通安心毋免驚。免驚無天堂，無福氣，無著：因為主是真實的主無騙人。所以咱莫得驚未來的事。</p><br />
<p>3、&nbsp; 莫得驚死失的代誌。</p><br />
<p>上帝予咱出世，予咱離開世間，攏是照伊的旨意，咱莫得驚，也莫得嫌。約翰講，主耶穌掌陰府死亡的所在，就是生死的權攏屬伊。保羅講，活，是屬主；死也是屬主。所以咱人著將身體靈魂交託伊，莫得驚。咱的身軀雖然經過死；但是靈魂，永遠佇teh。所以咱信主的人著比未信主的人，較明白。莫得驚這款的事，著降服上帝，予伊治理。主耶穌已經贏過死，咱通安心毋免驚。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Bo̍h-tit kiaⁿ</p><br />
<p>&nbsp;&nbsp; Khé-sī-lio̍k 1 chiuⁿ 17 chat. Iok-hān tī Poa̍t-mô͘ hái-sū, tit-tio̍h Chú ê khé-sī. Ū khoàⁿ-kìⁿ Chú, chin kiaⁿ, chiū phak tī i ê kha-chêng chhin-chhiūⁿ sí. Chú ēng chhiú bong i Kóng, Boh-tit kiaⁿ. Iok-hān tī sè-kan ê sî, siông-siông oá tī Chú ê sin-piⁿ, lóng bô kiaⁿ, chái-iūⁿ chit pái khoàⁿ-kìⁿ i ê bīn, chiū kiaⁿ kàu beh sí; soà phak tī tē-ni̍h? In-uī hit-sî Chú ê iông-māu kap tī sè-kan ê sî ū koh-iūⁿ. Chiū-sī i ê pún-sèng hián-lō͘ kap Siōng-tè saⁿ-tâng. Só͘-í Iok-hān khoàⁿ-kìⁿ tòng boē tiâu. Chóng-sī Chú ū an-uì i, hō͘ i tit-tio̍h an-sim. Lán tiàm chit sè-kan, ū choē-choē hāng hō͘ lán ê sim kiaⁿ-hiâⁿ, lán tio̍h khiā-chāi. Chú iā beh an-uì lán, kā kóng bo̍h-tit kiaⁿ. Lâi Kóng 3 khoán, pâi-lia̍t tī ē-toé.</p><br />
<ul><br />
<li>1. Bo̍h-tit kiaⁿ choē-koà boē bô khì.</li><br />
</ul><br />
<p>Lán í-keng chai choē-koà tī lán ê sim-lāi, chin lī-hāi, chhin-chhiūⁿ chhng-to̍k tī lâng ê thé-tiong. Kai-chài Siōng-tè ū chhe I ê Kiáⁿ Iâ-so͘ kàng-sè thoè lán sio̍k-choē, lán tuì sìn-khò I ê ji̍t khí, chiū chiâⁿ-choè bô choē ê lâng. Só͘-í bo̍h-tit kiaⁿ choē-koà iáu tī-teh: In-uī Chú Iâ-so͘ kā lán tû-khì, chhin-chhiūⁿ tang lī sai ê hn̄g. án-ni lán tio̍h an-sim m̄-bián kiaⁿ.</p><br />
<ul><br />
<li>2. Bo̍h-tit kiaⁿ bē lâi ê sū.</li><br />
</ul><br />
<p>&nbsp; Chú ū èng-ún lán chiong-lâi só͘ beh tit-tio̍h ê ke-gia̍p, só͘-í lán m̄ bián kiaⁿ bô thang tit-tio̍h; In-uī Chú í-keng kā lán pī-pān, khoàⁿ i só͘ kóng chiū chai: I kóng, Goá khì thoè lín pī-pān só͘-chāi, nā khi pī-pān só͘-chāi, teh-beh koh lâi chiap-la̍p lín kui tī goá. Goá. Goá só͘ tī-teh, lín ia̍h tī-teh. án-ni lán thang an-sim m̄-bián kiaⁿ. Bián-kiaⁿ bô Thian-tông, bô hok-khì, bô tio̍h: In-uī Chú sī chin-si̍t ê Chú bô phiàn lâng. Só͘-í lán bo̍h-tit kiaⁿ bē lâi ê sū.</p><br />
<ul><br />
<li>3. Bo̍h-tit kiaⁿ sí-sit ê tāi-chì.</li><br />
</ul><br />
<p>&nbsp; Siōng-tè hō͘ lán chhut-sì, hō͘ lán lī-khui sè-kan, lóng sī chiàu I ê chí-ì, lán bo̍h-tit kiaⁿ, ia̍h bo̍h-tit hiâm. Iok-hān kóng, Chú Iâ-so͘ chiáng Im-hú sí-bông ê só͘-chāi, chiū-sī siⁿ-sí ê koân lóng sio̍k I. Pó-lô kóng, oa̍h, sī sio̍k Chú; sí iā-sī sio̍k Chú. Só͘-í lán lâng tio̍h chiong sin-thé lêng-hûn kau-thok I, bo̍h-tit kiaⁿ. Lán ê sin-khu sui-jiân keng-kè sí; nā-sī lêng-hûn, éng-oán tī-teh. Só͘-í lán sìn Chú ê lâng tio̍h pí bē sìn Chú ê lâng, khah bêng-pe̍k. Bo̍h-tit kiaⁿ chit khoán ê sū, tio̍h hâng-ho̍k Siōng-tè, hō͘ i tī-lí. Chú Iâ-so͘ í-keng iâⁿ-kè sí, lán thang an-sim m̄-bián kiaⁿ.</p></div>
</body>
</html>