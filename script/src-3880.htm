<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-向學心</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,向學心,HIÒNG-HA̍K SiM,芥菜子">
<meta name="description" content="向學心
　　一般&ecirc;人怎樣會生起向學&ecirc;心肝，是因為時勢逼in著按呢。時勢逼人是若天氣，親像詩篇19章2節到4節所講日隔日講出聲，暝過暝報人知。In無聲也無話； in &ecir">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4ba97f7d7590f.jpg" target="src"><img src="../album/artical/4ba97f7d7590f.jpg" border="0"></a></td>
          <td width="30" align="right">
          	          	  <a href="src-3879.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：向學心 HIÒNG-HA̍K SiM</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Chiong Thian-ki 鐘天枝</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>向學</strong><strong>心</strong><strong></strong></p><br />
<p>　　一般&ecirc;人怎樣會生起向學&ecirc;心肝，是因為時勢逼in著按呢。時勢逼人是若天氣，親像詩篇19章2節到4節所講日隔日講出聲，暝過暝報人知。In無聲也無話； in &ecirc;聲色聽袂見。伊&ecirc;聲音到thong世間。伊&ecirc;話傳到地&ecirc;盡頭。</p><br />
<p>　　天氣雖b&oacute;ng無出聲，猶久會逼人著改衣服。所以熱天若到，毋免貼單廣告，人家己自然&agrave;i褪去綿裘，換熱衫；若毋換&ecirc;人就是。身軀的確有增差。今仔日時勢逼人著向學也是按呢，設使若無向學，就是伊&ecirc;思想kap時勢有大各樣。Ki&aacute;m-chh&aacute;i有人teh想一般&ecirc;人ki&aacute;m有到按呢。有一項&ecirc;憑據，就是現時父兄真&agrave;i伊&ecirc;子弟入中等學校，親像今年咱&ecirc;學堂，中學或是女學，入學志願&ecirc;人，比永年加不止濟。中學有拾100 空名。到這霎第二學期頭，猶久濟濟人志願&agrave;i欲入。女學院也是按呢，婦學也是滿員。對按呢看起來，thang知一般&ecirc;人，向學&ecirc;心n&aacute; khah大；咱主&ecirc;人若恬恬就t&egrave;時勢袂著。Ki&aacute;m-chh&aacute;i有人欲按呢想，我老lah，也koh毋識字，有家事上&ecirc;連累；少年&ecirc;人去學就好。實在有影，總是若有向學&ecirc;心，有路便便thang行。有啥物路？來講明幾若項：－</p><br />
<p>1.&nbsp;&nbsp;&nbsp;&nbsp;&nbsp; 著學白話字。佇台灣有2種&ecirc;白話字：1.福建人&ecirc;白話字。2廣東人&ecirc;白話字，毋識福建話&ecirc;客人學這款是真利便。這2款字&ecirc;聖經便便th&egrave;ng買。所以今仔日&ecirc;會友若真實&agrave;i進步佇道理、堅固信仰、享受真&ecirc;基督徒&ecirc;生活--&ecirc;，的確著時常kap聖經親密，chiah會得著。若是想每禮拜所得著&ecirc;道理做到額thang培養信德，彼款&ecirc;人thang講是騙家己。白話字毋是oh，若出力讀連鞭會曉得。有這款&ecirc;簡捷&ecirc;路。啥事毋出力報人行，啥事毋去行！若看北部&ecirc;會友會讀聖經&ecirc;少少，實在thang悲觀，因為thang做無&agrave;i得著進步kap無向學&ecirc;精神&ecirc;證據。</p><br />
<p>2.&nbsp;&nbsp;&nbsp;&nbsp; 著買教會&ecirc;新報。近來北部有出世一種白話字&ecirc;報紙芥菜子，是3月日發行一擺，一年份是￥. 50若定。Ǹg望咱會曉利用這款&ecirc; 報紙來加添咱&ecirc;進步。實在thang講報紙是會內一般時勢&ecirc;目睭。信者&ecirc;人無買教會&ecirc;報紙，就教會&ecirc;消息是好是歹攏暗暗，社會&ecirc;時勢也毋知；所以要緊著買逐卷&ecirc;教會報。</p><br />
<p>&nbsp; 著買聖冊。眾人已經有向學心，也著要緊向道&ecirc;精神。聖經就是做咱靈魂&ecirc;目鏡，咱若無靠聖冊來指示，親像老人無目鏡，看天國彼方面攏暗暗，道德就袂進步。所以咱信主&ecirc;男婦老幼，毋若著有向學&ecirc;心，也著有向道&ecirc;心。若有向道&ecirc;心著買聖經。我ǹg望信主&ecirc;人若有按呢來行，的確有thang得著大福氣。是心所願。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p style="text-align: center;"><span style="font-size: medium;"><strong><span style="font-size: medium;">HIÒNG-HA̍K SiM</span></strong></span></p><br />
<p><span style="font-size: medium;">&nbsp;&nbsp;&nbsp; It-poaⁿ ê lâng cháiⁿ-iūⁿ oē siⁿ-khí hiòng-ha̍k ê sim-koaⁿ, sī in-uī sî-sè pek-in tio̍h án-ni. Sî-sè pek lâng sī ná thiⁿ-khì, chhin-chhiūⁿ Si-phian 19 chiuⁿ 2 chat kàu 4 chat só͘-kóng Ji̍t kè-ji̍t kóng chhut siaⁿ, mî kè-mî pô lâng chai. In bô siaⁿ iā bô oē; in ê siaⁿ-sek thiaⁿ boē kìⁿ. I ê siaⁿ-im kàu thong sè-kan. I ê oē thoân kau toē ê chīn-thâu.<br />&nbsp;&nbsp;&nbsp; Thiⁿ-khì sui-bóng bô chhut siaⁿ, iáu-kú oē pek lâng tio̍h koé i-ho̍k. Só͘-í jio̍h thiⁿ nā kàu, m̄ bián tah toaⁿ kóng-kò, lâng ka-kī chū-jiân ài thǹg-khì mî-hiû, oāⁿ joa̍h saⁿ; nā m̄-oāⁿ ê lâng chiū-sī. Sin-khu tek-khak ū cheng-chha. Kin-ná-ji̍t sî-sè pek lâng tio̍h hiòng-ha̍k iā sī án-ni, siat-sú nā bô hiòng-ha̍k, chiū-sī i ê su-sióng kap sî-sè ū toā koh-iūⁿ. <br />&nbsp;&nbsp;&nbsp; Kiám-chhái ū lâng teh siūⁿ it-poaⁿ ê lâng kiám ū kàu án-ni. Ū chi̍t-hāng ê pîn-kù, chiū-sī hiān-sî hū-heng chin ài i ê chú-tē ji̍p tiong-téng ha̍k-hāu, chhin-chhiūⁿ kin-nî lán ê o̍h-tn̂g, Tiong-o̍h he̍k-sī Lú-o̍h, ji̍p-ha̍k chì-goān ê lâng, pí éng-nî ke put-chí choē. <br />&nbsp;&nbsp;&nbsp; Tiong-o̍h ū khioh 100 khòng miâ. Kàu chit-tia̍p tē-jī ha̍k-kî thâu, iáu-kú choē-choē lâng chì-goān ài beh ji̍p. Lú-ha̍k-īⁿ iā-sī án-ni, Hū o̍h iā sī boán-oân. Tuì án-ni khoàⁿ khí-lâi, thang chai it-poaⁿ ê lâng, hiòng-ha̍k ê sim ná khah toā; lán Chú ê lâng nā tiām-tiām chiū tè sî-sè boē tio̍h. Kiám-chhái ū lâng beh án-ni siūⁿ, goá lāu-lah, iā koh m̄-bat jī, ū ka-sū-siōng ê liân-luī; siàu-liân ê lâng khì o̍h chiū hó. Si̍t-chāi ū iáⁿ, chóng-sī nā ū hiòng-ha̍k ê sim, ū lō͘ piān-piān thang kiâⁿ. Ū sím-mi̍h lō͘? Lâi kóng-bêng kuí nā-hāng:－<br />1. Tio̍h o̍h pe̍h-oē-jī. Tī Tâi-oân ū 2 chióng ê pe̍h-oē-jī: 1. Hok-kiàn lâng ê pe̍h-oē-jī. 2 Kńg-tang lâng ê pe̍h-oē-jī, m̄-bat hok-kiàn-oē ê kheh-lâng o̍h chit-khoán sī chin lī-piān. Chit 2 khoán jī ê Sèng-keng piān-piān tehǹg boé. Só͘-í kin-ná-ji̍t ê hoē-iú nā chin-si̍t ài chìn-pō͘ tī tō-lí, kian-kò͘ sìn-gióng, hióng-siū chin ê Ki tok-tô͘ ê seng-oa̍h--ê, tek-khak tio̍h sî-siông kap Sèng-keng chhin-bi̍t, chiah oē tit-tio̍h. Nā-sī siūⁿ muí lé-pài só͘ tit-tio̍h ê tō-lí choè kàu-gia̍h thang poê-ióng sìn-tek, hit khoán ê lâng thang kóng sī phiàn ka-kī. Pe̍h-oē-jī m̄ sī oh, nā chhut-la̍t tha̍k liâm-piⁿ oē hiáu-tit. Ū chit-khoán ê kán-chia̍t ê lō͘. siáⁿ-sū m̄ chhut-la̍t pò lâng kiâⁿ, siáⁿ-sū m̄-khì kiâⁿ! Nā khoàⁿ Pak-pō͘ ê hoē-iú oē tha̍k Sèng-keng-ê chió-chió, si̍t-chāi thang pi-koan, in-uī thang choè bô ài tit-tio̍h chìn-pō͘ kap bô hiòng-ha̍k ê cheng-sîn ê chèng-kù.<br />2. Tio̍h boé kàu-hoē ê sin-pò. Kūn lâi pak-pō͘ ū chhut-sì chi̍t-chióng pe̍h-oē-jī ê pò-choá Koà-chhài-chí, sī 3 ge̍h ji̍t hoat-hêng chi̍t-pái, chi̍t nî hūn sī ￥. 50 nā-tiāⁿ. ǹg-bāng lán oē hiáu lī-iōng chit khoán ê pò͘-choá lâi ke-thiⁿ lán ê chìn-pō͘. Si̍t-chāi thang kóng pò-choá sī hoē-lāi it poaⁿ sî-sè ê ba̍k-chiu. Sìn-chiá ê lâng bô boé kàu-hoē ê pò-choá, chiū kàu-hoē ê siau-sit sī hó sī pháiⁿ lóng àm-àm, siā-hoē ê sî- -sè iā m̄-chāi; só͘-í iàu-kín tio̍h boé ta̍k-khoàn ê kàu-hoē-pò.<br />&nbsp;&nbsp;&nbsp; Tio̍h boé Sèng-chheh. Chèng-lâng í-keng ū hiòng-ha̍k-sim, iā tio̍h iàu-kín hiòng-tō ê cheng-sîn. Sèng-keng chiū-sī choè lán lêng-hûn ê ba̍k-kiàⁿ, lán nā bô khò Sèng-chheh lâi chí-sī, chhin-chhiūⁿ lāu lâng bô ba̍k-kiàⁿ, khoàⁿ Thian-kok hit hong-bīn lóng àm-àm, tō-tek chiū boē chìn-pō͘. Só͘-í lán sìn Chú ê lâm-hū ló-iù, m̄-nā tio̍h ū hiòng-ha̍k ê sim, iā tio̍h ū hiòng-tō ê sim.&nbsp;&nbsp;&nbsp;&nbsp;&nbsp;&nbsp;&nbsp; </span><span style="font-size: medium;">Nā ū hiòng-tō ê sim tio̍h boé Sèng-keng. Goá ǹg-bāng sìn Chú ê lâng nā ū án-ni lâi kiâⁿ, tek-khak ū thang tit-tio̍h toā hok-khì. Sī sim só͘-goān.</span></p><br />
<p><span style="font-size: medium;"><br /></span></p><br />
<p><span style="font-size: medium;">&nbsp;</span></p></div>
</body>
</html>