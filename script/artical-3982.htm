<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-對禁食到死的研究</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,對禁食到死的研究,Tuì Kìm-chia̍h kàu Sí ê gián-kiù,台灣教會報/芥菜子,陳能通">
<meta name="description" content="對禁食到死的研究
陳能通
1928.06.01 519卷(芥菜子第28號) p.17-19
  [這篇是日本Ko-pí-liông醫學博士所研究的論文。我讀了不止有趣味，所以對彼內中揀通俗tek">
<meta name="author" content="國立台灣師範大學台灣文化及語言文學研究所,陳能通">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-3982.htm#">台文</a>｜<a href="artical-3982.htm#">中文</a>｜<a href="artical-3982.htm#">日本語</a>｜<a href="artical-3982.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">對禁食到死的研究</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">對禁食到死的研究 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第519卷</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1928/6</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會報/芥菜子</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：17-19</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：對禁食到死的研究 [ Tuì Kìm-chia̍h kàu Sí ê gián-kiù ]</td>
                          </tr>
                          <tr>
                            <td class="gy12" align="left">作者：陳能通 Tân Lêng-thong</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-3982.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-3982.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-3982.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-3982.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-3982.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a34p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>對禁食到死的研究</p>
<p>陳能通</p>
<p>1928.06.01 519卷(芥菜子第28號) p.17-19</p>
<p>&nbsp; [這篇是日本Ko-pí-liông醫學博士所研究的論文。我讀了不止有趣味，所以對彼內中揀通俗tek較快了解的譯術佇遮；向望會做列位的參考]。</p>
<p>&nbsp; 「性命是在佇食」，這句是對古早以來人常常teh liū 的話。因為若無食，無久袂免得著死；這是明明的事實。總是到底人若無食會活teh幾日久leh？論動物方面的試驗卻相當有不止濟；總是關係人這方面，用學術的來議論--ê，猶罕得聽見。</p>
<p>無食會活的期間照動物的種類攏無相同。Lam-á內的細隻鳥彼款，若一兩日袂記得共伊飼就死；田蛙仔，龜佮蛇彼等號，若到冬眠 (冬天覕空teh睏) 的時，約略5月日久免食也會做得。對濟濟的記錄共伊總合來，無食平均的生存日數。貓20日，兔仔13日，狗33日，豬34日，白鳥鼠5日。鳥類的中間有真濟款；親像雞會擋得14日，粉鳥11日，鷹鳥35日。冷血動物會擋teh不止久；三紋魚無食會活8，9月日，響尾蛇27月日，田kap仔12月日，龜18月日，毒蛇(viper) 20月日。閣捌聽見，有一款兩se動物(會踮乾地，也會踮水內的免食會擋得幾若年久。</p>
<p>一般來講，食肉的動物比食草的動物較有擋頭；冷血動物比燒血動物較有耐：大隻動物比細隻動物活teh較久。閣再siāng種類的動物中，伊的擋頭，少年的佮老年的有各樣；肥的佮sán 的也無siāng。也動物中，無論高等，下等，抑是燒血，冷血，伊的體重若消瘦40% (10%=一chiat) 的時就會死；這通講是一般的法則。總是毋是指起不時拄拄40%，無消瘦到hiah濟，抑是較加的嘛是有。有時消瘦34%就死，有時著到49%才會倒。總是咱通共伊想，為著欲保持性命第一大的喪失，檢采是原本的體重會堪得消瘦50%，就是對半。</p>
<p>無食會活的期間的長短，這是指起身體中的成分teh消費的慢緊。親像冷血動物的新陳代謝比燒血動物的較慢，所以活teh較久。大人比囡仔較有擋頭，大隻動物比細隻動物較有耐，攏是siāng一个理氣。</p>
<p>論人這方面，著記得頂面所記一般的法則，也是通the̍h來用。人佮高等動物是啥精差。總是檢采有人欲講；ián-e̍k-tek來想，人佮別項動物有各樣：會堪得禁食真久的是極小部分的人nā-tiāⁿ，大概的人若禁食幾若日後，會拄著非常的枵餓，也致到死。總是對古早到現今的冊通知，人無食亦會活teh不止久。卻人拄禁食的時，會頭眩，目暗，吐，痛疼，胃糾筋，chiah 的；所以teh吞忍枵餓是非常艱苦。閣再體溫會小可減少，所以若是冬天的時身軀會畏冷。總是非常的苦痛約是一禮拜久；了後卻較會忍得，毋kú袂免得全身衰弱，也那厭倦。</p>
<p>佇遮雖罔講無食，iàu-kú其實著啉水；因為若無啉水，身軀內的水份對呼氣佮小便真快無去；對按呢血液那厚，身軀內的化學變化袂得調和，所以為著喙乾比為著枵餓紲致到較快死。</p>
<p>&nbsp; Ko-pí-liông博士，佇東京營養研究所有試驗6擺的禁食，也有記錄禁食日數佮體重消瘦的狀況真詳細。佇遮干焦大陸來記明佇下底：－</p>
<p>禁食的人&nbsp;&nbsp;&nbsp;&nbsp;&nbsp;&nbsp;&nbsp; 禁食的日數&nbsp;&nbsp;&nbsp; 體重 的消瘦</p>
<p>Ko-pí-liông&nbsp; 12日&nbsp;&nbsp;&nbsp;&nbsp;&nbsp;&nbsp; 15.5 %</p>
<p>Ko-pí-liông&nbsp; 14日&nbsp;&nbsp;&nbsp;&nbsp;&nbsp;&nbsp; 14.6 %</p>
<p>Tiōng-tiân&nbsp;&nbsp;&nbsp;&nbsp; 16日&nbsp;&nbsp;&nbsp;&nbsp;&nbsp;&nbsp; 17.2 %</p>
<p>San-bêng&nbsp;&nbsp;&nbsp;&nbsp;&nbsp;&nbsp;&nbsp; 20日&nbsp;&nbsp;&nbsp;&nbsp;&nbsp;&nbsp; 18.7 %</p>
<p>I-tîn&nbsp;&nbsp;&nbsp;&nbsp;&nbsp;&nbsp;&nbsp; 26日&nbsp;&nbsp;&nbsp;&nbsp;&nbsp;&nbsp; 16.6 %</p>
<p>Ko-i 30日&nbsp;&nbsp;&nbsp;&nbsp;&nbsp;&nbsp; 23.0 %</p>
<p>&nbsp; 1915年，Levanxin這个人佇美國捌禁食31日久，也體重消瘦21.9 %。閣有一人名Succi，伊是用禁食做職業，攏總捌禁食7擺。彼个記錄簡單記佇下底：</p>
<p>年號&nbsp;&nbsp;&nbsp;&nbsp;&nbsp;&nbsp;&nbsp; 禁食的所在&nbsp;&nbsp;&nbsp; 禁食日數&nbsp;&nbsp;&nbsp;&nbsp;&nbsp;&nbsp;&nbsp; 體重消瘦</p>
<p>1892&nbsp;&nbsp;&nbsp;&nbsp;&nbsp;&nbsp;&nbsp; Ná-pho-lī&nbsp;&nbsp;&nbsp;&nbsp; 20日&nbsp;&nbsp;&nbsp;&nbsp;&nbsp;&nbsp; 16.7 %</p>
<p>1893&nbsp;&nbsp;&nbsp;&nbsp;&nbsp;&nbsp;&nbsp; 羅馬&nbsp;&nbsp;&nbsp;&nbsp;&nbsp;&nbsp;&nbsp; 20日&nbsp;&nbsp;&nbsp;&nbsp;&nbsp;&nbsp; 13.2 %</p>
<p>1896&nbsp;&nbsp;&nbsp;&nbsp;&nbsp;&nbsp;&nbsp; Chiu-lî-hí&nbsp;&nbsp;&nbsp;&nbsp;&nbsp; 20日&nbsp;&nbsp;&nbsp;&nbsp;&nbsp;&nbsp; 13.7 %</p>
<p>1886&nbsp;&nbsp;&nbsp;&nbsp;&nbsp;&nbsp;&nbsp; Mî-lân&nbsp; 30日&nbsp;&nbsp;&nbsp;&nbsp;&nbsp;&nbsp; 21.4 %</p>
<p>1888&nbsp;&nbsp;&nbsp;&nbsp;&nbsp;&nbsp;&nbsp; Hu lô-liân-su 30日&nbsp;&nbsp;&nbsp;&nbsp;&nbsp;&nbsp; 20.3 %</p>
<p>1886&nbsp;&nbsp;&nbsp;&nbsp;&nbsp;&nbsp;&nbsp; Pa-lê&nbsp;&nbsp;&nbsp;&nbsp;&nbsp; 30日&nbsp;&nbsp;&nbsp;&nbsp;&nbsp;&nbsp; 22.6 %</p>
<p>1890&nbsp;&nbsp;&nbsp;&nbsp;&nbsp;&nbsp;&nbsp; 倫敦&nbsp;&nbsp;&nbsp;&nbsp;&nbsp;&nbsp;&nbsp; 40日&nbsp;&nbsp;&nbsp;&nbsp;&nbsp;&nbsp; 25.3 %</p>
<p>對以上食的記錄來看，Ko-i，Levanxin，Succi這3人，禁食30日以上了，體重的消瘦攏盤過20%。總是欲到40%猶有離不止遠。</p>
<p>&nbsp; Ko-pí-liông博士將6擺的禁食試驗的結果來畫圖，也紲做一條的實驗式。設使30日以上的禁食，體重消瘦的狀況猶原佮禁食30日以下的時siāng款進行；也設使人的體重若消瘦40% 的時才會死，就伊所試驗遐的人會擋到下底所記的日數才死。</p>
<p>Ko-pí-liông&nbsp; 50日，&nbsp;&nbsp; Ko-pí-liông&nbsp; 48日，</p>
<p>Tiōng-tiân&nbsp;&nbsp;&nbsp;&nbsp; 56日，&nbsp;&nbsp; San-bêng&nbsp;&nbsp;&nbsp;&nbsp;&nbsp;&nbsp;&nbsp; 57日，</p>
<p>I-tîn&nbsp;&nbsp;&nbsp;&nbsp;&nbsp;&nbsp;&nbsp; 79日，&nbsp;&nbsp; Ko-i 61日，</p>
<p>按呢來看Ko-pí-liông，Tiōng-tiân，San-bêng，Ko-I chiah 的，無食會活50日到60日。I-tîn佮猶4人較各樣，會活teh倚80日。彼个理由是按呢：I-tîn是真福相的人，體重倚130斤。閣伊是是宗教家，以前捌幾若擺減食抑是禁食。</p>
<p>以上的 計算是準人teh 40%；設使伊的體重消瘦40%；設使若是消瘦45%抑是50% 的時人猶會活，就彼个生存日數自然較加添。</p>
<p>&nbsp; 1831年佇法國的 To͘lo͘se，有一個犯人干焦啉水teh聽候死；到63日後才死。閣小可記得捌聽人講，頂年佇Pho-lân有一個市長，因為計謀革命受關佇監內的時，禁食聽候死；到經過80日才死。這个60日到80日的期間佮Ko-pí-liông博士所計算的大約有一致；所以通講，60日到80日檢采是人無食會活第一長的期間。</p>
<p>頂面所記的禁食是干焦啉水，無食別項物；若是佇禁食的期間中常常食淡薄物，就擋teh真久，這款號做kan-hat性的禁食，佮真的禁食有小可各樣。照動物試驗的結果，這號禁食有時會活，到體重消瘦50%。</p>
<p>佇內地Hā-chóng 的 Sêng-tiân山有一間禁食堂，是kan-hat性的禁食；禁食一禮拜才食一日湆糜，後來才閣繼續禁食一禮拜久。照Ko-pí-liông博士的調查，大正7年3月到大正11年12月，佇Sêng-tiân山禁食的總共有2256人；彼中間有9个人禁食對4禮拜到7禮拜的久，一號禁食是逐禮拜有一擺有食淡薄物，所以比彼號連續的禁食敢有較會忍得。</p>
<p>佇siāng彼个禁食堂，明治43年的熱天，San-kun夫人(23歲)有禁食110日；閣逐日去參拜祈求無歇。Siāng彼時Siáu-chhoan夫人(34歲)也有禁食130日久，總是彼中間，合計有轉去旅館休養30日。也San-kun共有18日間食糜湯。</p>
<p>戰爭抑是天災地變，拄著飢荒的時，因為無通食致到真濟人拄著死失；這是對古早以來常有的事。彼帽時陣為著枵餓來死的以外，有的是拄著寒才較快死。也有時食物的內中，營養素的配合不充分，所以致到生起真濟款的病；因為按呢比實在的禁食較快死。</p>
<p>以上所寫chiah 的，精神對肉體的影響是無算在內；閣身軀是康健的人，精神不止有影響佇肉體，所以若有大煩惱的時來無食，檢采較快死。Ko-pí-liông博士in 5人禁食的時，逐人有煩惱佇teh；總是照in 的經驗，愛食的感覺是第一強。雖罔致意欲想別項事，iáu-kú予關係佇食物的思考較贏去。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-3982.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a34p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Tuì Kìm-chia̍h kàu Sí ê gián-kiù</p>
<p>Tân Lêng-thong</p>
<p>1928.06.01 519 Koàn (KOÀ-CHHÀI-CHÍ TĒ 28 Hō) p.17-19</p>
<p>&nbsp; [Chit phiⁿ sī Ji̍t-pún Ko-pí-liông I-ba̍k Phok-sū só͘ gián-kiù ê lūn-bûn. Goá tha̍k liáu put-chí ū chhù-bī, só͘-i tuì hit lāi-tiong kéng thong-sio̍k tek khah khoài liáu-kái ê e̍k-su̍t tī-chia; ǹg-bāng oē choè lia̍t-uī ê chham-khó].</p>
<p>&nbsp; "Sìⁿ-miā sī chāi tī chia̍h", chit kù sī tuì kó͘-chá í-lâi lâng siông-siông teh liū ê oē. In-uī nā bô chia̍h, bô kú boē bián-tit tio̍h sí; che sī bêng-bêng ê sū-si̍t. Chóng-sī tàu-tí lâng nā bô chia̍h oē oa̍h-teh kuí-ji̍t kú leh? Lūn tōng-bu̍t hong-bīn ê chhì-giām khiok siong-tong ū put-chí choē; chóng-sī koan-hē lâng chit hong-bīn, ēng ha̍k-su̍t-tek lâi gī-lūn--ê, iáu hán-tit thiaⁿ-kìⁿ.</p>
<p>&nbsp; Bô chia̍h oē oa̍h ê kî-kan chiàu tōng-bu̍t ê chióng-luī lóng bô saⁿ-tâng. Lam-á-lāi ê soè-chiah chiáu hit khoán, nā chi̍t-nn̄g ji̍t boē kì-tit kā i chhī chiū sí; chhân-kap-á, ku kap choâ hit téng-hō, nā kàu <em>Tong-bîn</em> (tang-thiⁿ bih khang teh khùn) ê sî, iok-lio̍k 5 ge̍h-ji̍t kú bián chia̍h iā oē choè-tit. Tuì choē-choē ê kì-lio̍k kā i chóng-ha̍p-lâi, bô chia̍h pêng-kun ê seng-chûn ji̍t-sò͘. Niau 20 ji̍t, Thò͘-á 13 ji̍t, Káu 33 ji̍t, Ti 34 ji̍t, pe̍h Niáu-chhú 5 ji̍t. Chiáu-luī ê tiong-kan ū chin-choē khoán; chhin-chhiūⁿ Koe oē tòng-tit 14 ji̍t, Hún-chiáu 11 ji̍t, Eng-chiáu 35 ji̍t. Léng-huih tōng-bu̍t oē tòng-teh put-chí kú; Sam-bûn-hî bô-chia̍h oē oa̍h 8, 9 ge̍h ji̍t, Hiáng-bé-choâ 27 ge̍h ji̍t, Chhân-kap-á 12 ge̍h ji̍t, Ku 18 ge̍h ji̍t, To̍k-choâ (viper) 20 ge̍h-ji̍t. Koh bat thiaⁿ-kìⁿ, ū chi̍t khoán lióng-se tōng-bu̍t (oē tiàm ta-toē, iā oē tiàm chuí-lāi ê bián chia̍h oē tòng-tit kuí-nā nî-kú.</p>
<p>&nbsp; It-poaⁿ lâi kóng, chia̍h bah ê tōng-bu̍t pí chia̍h chháu ê tōng-bu̍t khah ū tòng-thâu; léng-huih tōng-bu̍t pí sio-huih tōng-bu̍t khah ū nāi: toā-chiah tōng-bu̍t pí soè-chiah tōng-bu̍t oa̍h-teh khah kú. Koh-chài siāng chióng-luī ê tōng-bu̍t tiong, i-ê tòng-thâu, siàu-liân ê kap ló-liân ê ū koh-iūⁿ; puî ê kap sán ê iā bô siāng. iā tōng-bu̍t tiong, bô-lūn ko-téng, hā-téng, á-sī sio-huih, léng-huih, i ê thé-tiōng nā siau-sán 40% (10%=chi̍t chiat) ê sî chiū oē sí; che thang kóng sī it-poaⁿ ê hoat-chek. Chóng-sī m̄-sī chí-khí put-sî tú-tú 40%, bô siau-sán kàu hiah choē, á-sī khah ke ê mā sī ū. Ū-sî siau-sán 34% chiū sí, ū-sî tio̍h kàu 49% chiah oē tó. Chóng-sī lán thang kā i siūⁿ, uī-tio̍h beh pó-chhî sìⁿ-miā tē-it toā ê sòng-sit, kiám-chhái sī goân-pún ê thé-tiōng oē kham-tit siau-sán 50%, chiū-sī tuì-poàⁿ.</p>
<p>&nbsp; Bô chia̍h oē oa̍h ê kî-kan ê tn̂g-té, che sī chí-khí sin-thé tiong ê sêng-hun teh siau-huì ê bān-kín. Chhin-chhiūⁿ léng-huih tōng-bu̍t ê <em>Sin-tîn tāi-siā</em> pí sio-huih tōng-bu̍t ê khah bān, só͘-í oa̍h-teh khah kú. Toā-lâng pí gín-ná khah ū tòng-thâu, toā-chiah tōng-bu̍t pí soè-chiah tōng-bu̍t khah ū nāi, lóng sī siāng chi̍t ê lí-khì.</p>
<p>&nbsp; Lūn lâng chit hong-bīn, tio̍h kì-tit téng-bīn só͘ kì it-poaⁿ ê hoat-chek, iā sī thang the̍h lâi ēng. Lâng kap ko-téng tōng-bu̍t sī siáⁿ cheng-chha. Chóng-sī kiám-chhái ū lâng beh kóng; <em>lán-e̍k-tek</em> lâi siūⁿ, lâng kap pa̍t-hāng tōng-bu̍t ū koh-iūⁿ: oē kham-tit kìm-chia̍h chin kú ê sī ke̍k sió-pō͘-hūn ê lâng nā-tiāⁿ, tāi-khài ê lâng nā kìm-chia̍h kuí-nā ji̍t-āu, oē tú-tio̍h hui-siông ê iau-gō, iā tì-kàu sí. Chóng-sī tuì kó͘-chá kàu hiān-kim ê chheh thang chai, lâng bô chia̍h ia̍h oē oa̍h-teh put-chí kú. Khiok lâng tú-kìm-chia̍h ê sî, oē thâu-hîn, ba̍k-àm, thò͘, thàng-thiàⁿ, uī kiù-kun, chiah ê; só͘-í teh thun-lún iau-gō sī hui-siông kan-khó͘. Koh-chài thé-un oē sió-khoá kiám-chió, só͘-í nā-sī tang-thiⁿ ê sî seng-khu oē uì-léng. Chóng-sī hui-siông ê khó͘-thàng iok sī chi̍t lé-pài kú; liáu-āu khiok khah oē lún-tit, m̄-kú boē bián-tit choân-sin soe-jio̍k, iā ná ià-siān.</p>
<p>&nbsp; Tī chia sui-bóng kóng bô chia̍h, iàu-kú kî-si̍t tio̍h lim chuí; in-uī nā bô lim chuí, seng-khu-lāi ê chuí-hun tuì ho͘-khì kap siáu-piān chin khoài bô-khì; tuì án-ni huih-e̍k ná kāu, seng-khu-lāi ê hoà-ha̍k piàn-hoà boē-tit tiau-hô, só͘-í uī-tio̍h chhuì-ta pí uī-tio̍h iau-gō soà tì-kàu khah khoài sí.</p>
<p>&nbsp; Ko-pí-liông Phok-sū, tī Tang-kiaⁿ En̂g-ióng Gián-kiù-só͘ ū chhì-giām 6 pái ê kìm-chia̍h, iā ū kì-lio̍k kìm-chia̍h ji̍t-sò͘ kap thé-tiōng siau-sán ê chōng-hóng chin siông-sè. Tī chia kan-ta tāi-lio̍k lâi kì-bêng tī ē-toé:－</p>
<table border="0" cellspacing="0" cellpadding="0">
<tbody>
<tr>
<td width="172">
<p><strong>Kìm-chia̍h ê lâng</strong></p>
</td>
<td width="200">
<p><strong>Kìm-chia̍h ê ji̍t-sò͘</strong></p>
</td>
<td width="186">
<p><strong>Thé-tiōng ê siau-sán</strong></p>
</td>
</tr>
<tr>
<td width="172" valign="top">
<p>Ko-pí-liông</p>
</td>
<td width="200">
<p>12 ji̍t</p>
</td>
<td width="186">
<p>15.5 %</p>
</td>
</tr>
<tr>
<td width="172" valign="top">
<p>Ko-pí-liông</p>
</td>
<td width="200">
<p>14 ji̍t</p>
</td>
<td width="186">
<p>14.6 %</p>
</td>
</tr>
<tr>
<td width="172" valign="top">
<p>Tiōng-tiân</p>
</td>
<td width="200">
<p>16 ji̍t</p>
</td>
<td width="186">
<p>17.2 %</p>
</td>
</tr>
<tr>
<td width="172" valign="top">
<p>San-bêng</p>
</td>
<td width="200">
<p>20 ji̍t</p>
</td>
<td width="186">
<p>18.7 %</p>
</td>
</tr>
<tr>
<td width="172" valign="top">
<p>I-tîn</p>
</td>
<td width="200">
<p>26 ji̍t</p>
</td>
<td width="186">
<p>16.6 %</p>
</td>
</tr>
<tr>
<td width="172" valign="top">
<p>Ko-i</p>
</td>
<td width="200">
<p>30 ji̍t</p>
</td>
<td width="186">
<p>23.0 %</p>
</td>
</tr>
</tbody>
</table>
<p>&nbsp; 1915 nî, Levanxin chit ê lâng tī Bí-kok bat kìm-chia̍h 31 ji̍t kú, iā thé-tiōng siau-sán 21.9 %. Koh ū chi̍t lâng miâ Succi, i sī ēng kìm-chia̍h choè chit-gia̍p, lóng-chóng bat kìm-chia̍h 7 pái. Hit ê kì-lio̍k kán-tan kì tī ē-toé:</p>
<table border="0" cellspacing="0" cellpadding="0">
<tbody>
<tr>
<td width="87" valign="top">
<p><strong>Nî-kō</strong></p>
</td>
<td width="198" valign="top">
<p><strong>Kìm-chia̍h ê só͘-chāi</strong></p>
</td>
<td width="133" valign="top">
<p><strong>Kìm-chia̍h ji̍t-sò͘</strong></p>
</td>
<td width="139" valign="top">
<p><strong>Thé-tiōng siau-sán</strong></p>
</td>
</tr>
<tr>
<td width="87">
<p>1892</p>
</td>
<td width="198" valign="top">
<p>Ná-pho-lī</p>
</td>
<td width="133">
<p>20 ji̍t</p>
</td>
<td width="139">
<p>16.7 %</p>
</td>
</tr>
<tr>
<td width="87">
<p>1893</p>
</td>
<td width="198" valign="top">
<p>Lô-má</p>
</td>
<td width="133">
<p>20 ji̍t</p>
</td>
<td width="139">
<p>13.2 %</p>
</td>
</tr>
<tr>
<td width="87">
<p>1896</p>
</td>
<td width="198" valign="top">
<p>Chiu-lî-hí</p>
</td>
<td width="133">
<p>20 ji̍t</p>
</td>
<td width="139">
<p>13.7 %</p>
</td>
</tr>
<tr>
<td width="87">
<p>1886</p>
</td>
<td width="198" valign="top">
<p>Mî-lân</p>
</td>
<td width="133">
<p>30 ji̍t</p>
</td>
<td width="139">
<p>21.4 %</p>
</td>
</tr>
<tr>
<td width="87">
<p>1888</p>
</td>
<td width="198" valign="top">
<p>Hu lô-liân-su</p>
</td>
<td width="133">
<p>30 ji̍t</p>
</td>
<td width="139">
<p>20.3 %</p>
</td>
</tr>
<tr>
<td width="87">
<p>1886</p>
</td>
<td width="198" valign="top">
<p>Pa-lê</p>
</td>
<td width="133">
<p>30 ji̍t</p>
</td>
<td width="139">
<p>22.6 %</p>
</td>
</tr>
<tr>
<td width="87">
<p>1890</p>
</td>
<td width="198" valign="top">
<p>Lûn-tun</p>
</td>
<td width="133">
<p>40 ji̍t</p>
</td>
<td width="139">
<p>25.3 %</p>
</td>
</tr>
</tbody>
</table>
<p>&nbsp; Tuì í-siōng chia̍h ê kì-lio̍k lâi khoàⁿ, Ko-i, Levanxin, Succi chit 3 lâng, kìm-chia̍h 30 ji̍t í-siōng liáu, thé-tiōng ê siau-sán lóng poâⁿ-kè 20%. Chóng-sī beh kàu 40% iáu ū lī put-chí hn̄g.</p>
<p>&nbsp; Ko͘-pí-liông Phok-sū chiong 6 pái ê kìm-chia̍h chhì-giām ê kiat-kó lâi oē tô͘, iā soà choè chi̍t tiâu ê si̍t-giām-sek. Siat-sú 30 ji̍t í-siōng ê kìm chia̍h, thé-tiōng siau-sán ê chōng-hóng iû-goân kap kìm-chia̍h 30 ji̍t í-hā ê sî siāng-khoán chìn-hêng; iā siat-sú lâng ê thé-tiōng nā siau-sán 40% ê sî chiah oē sí, chiū i só͘ chhì-giām hiah ê lâng oē tòng kàu ē-toé só͘-kì ê ji̍t-sò͘ chiah sí.</p>
<table border="0" cellspacing="0" cellpadding="0">
<tbody>
<tr>
<td width="139" valign="top">
<p>Ko-pí-liông</p>
</td>
<td width="139">
<p>50 ji̍t,</p>
</td>
<td width="139" valign="top">
<p>Ko-pí-liông</p>
</td>
<td width="139">
<p>48 ji̍t,</p>
</td>
</tr>
<tr>
<td width="139" valign="top">
<p>Tiōng-tiân</p>
</td>
<td width="139">
<p>56 ji̍t,</p>
</td>
<td width="139" valign="top">
<p>San-bêng</p>
</td>
<td width="139">
<p>57 ji̍t,</p>
</td>
</tr>
<tr>
<td width="139" valign="top">
<p>I-tîn</p>
</td>
<td width="139">
<p>79 ji̍t,</p>
</td>
<td width="139" valign="top">
<p>Ko-i</p>
</td>
<td width="139">
<p>61 ji̍t,</p>
</td>
</tr>
</tbody>
</table>
<p>&nbsp; án-ni lâi khoàⁿ Ko-pí-liông, Tiōng-tiân, San-bêng, Ko-i chiah ê, bô chia̍h oē oa̍h 50 ji̍t kàu 60 ji̍t. I-tîn kap iáu 4 lâng khah koh-iūⁿ, oē oa̍h-teh oá 80 ji̍t. Hit ê lí-iû sī án-ni: I-tîn sī chin hok-siòng ê lâng, thé-tiōng oá 130 kun. Koh i sī sī chong-kàu-ka, í-chêng bat kuí-nā pái kiám-chia̍h á-sī kìm-chia̍h.</p>
<p>&nbsp; Í-siōng ê kè-soàn sī chún lâng teh 40%; siat-sú i ê thé-tiōng siau-sán 40%; siat-sú nā-sī siau-sán 45% á-sī 50% ê sî lâng iáu oē oa̍h, chiū hit ê seng-chûn ji̍t-sò͘ chū-jiân khah ke-thiⁿ.</p>
<p>&nbsp; 1831 nî tī Hoat-kok ê To͘lo͘se, ū chi̍t ê hoān-lâng kan-ta lim chuí teh thèng hāu sí; kàu 63 ji̍t āu chiah sí. Koh sió-khoá kì-tit bat thiaⁿ lâng kóng, téng-nî tī Pho-lân ū chi̍t ê chhī-tiúⁿ, in-uī kè-bô͘ kek-bēng siū koaiⁿ tī kaⁿ-lāi ê sî, kìm-chia̍h thèng-hāu sí; kàu keng-kè 80 ji̍t chiah sí. Chit ê 60 ji̍t kàu 80 ji̍t ê kî-kan kap Ko-pí-liông Phok-sū só͘ kè-soàn ê tāi-iok ū it-tì; só͘-í thang kóng, 60 ji̍t kàu 80 ji̍t kiám-chhái sī lâng bô chia̍h oē oa̍h tē-it tn̂g ê kî-kan.</p>
<p>&nbsp; Téng-bīn só͘ kì ê kìm-chia̍h sī kan-ta lim-chuí, bô chia̍h pa̍t hāng mi̍h; nā-sī tī kìm-chia̍h ê kî-kan tiong siông-siông chia̍h tām-po̍h mi̍h, chiū tòng teh chin kú, chit khoán hō-choè kan-hat-sèng ê kìm-chia̍h, kap chin ê kìm chia̍h ū sió-khoá koh-iūⁿ. Chiàu tōng-bu̍t chhì-giām ê kiat-kó, chit hō kìm-chia̍h ū sî oē oa̍h, kàu thé-tiōng siau-sán 50%.</p>
<p>&nbsp; Tī Loē-tē Hā-chóng ê Sêng-tiân-soaⁿ ū chi̍t keng kìm-chia̍h-tn̂g, sī kan-hat-sèng ê kìm-chia̍h; kìm-chia̍h chi̍t lé-pài chiah chia̍h chi̍t ji̍t ám-bê, āu-lâi chiah koh kè-sio̍k kìm-chia̍h chi̍t lé-pài kú. Chiàu Ko-pí-liông Phok-sū ê tiau-cha, Tāi-chèng 7 nî 3 ge̍h kàu Tāi-chèng 11 nî 12 ge̍h, tī Sêng-tiân-soaⁿ kìm-chia̍h ê chóng-kiōng ū 2256 lâng; hit tiong-kan ū 9 ê lâng kìm-chia̍h tuì 4 lé-pài kàu 7 lé-pài ê kú, chi̍t hō kìm-chia̍h sī ta̍k lé-pài ū chi̍t-pái ū chia̍h tām-po̍h mi̍h, só͘-í pí hit hō liân-sio̍k ê kìm-chia̍h káⁿ ū khah oē lún-tit.</p>
<p>&nbsp; Tī siāng hit ê kìm-chia̍h-tn̂g, Bêng-tī 43 nî ê joa̍h-thiⁿ, San-kun hu-jîn (23 hè) ū kìm-chia̍h 110 ji̍t; koh ta̍k-ji̍t khì chham-pài kî-kiû bô hioh. Siāng hit sî Siáu-chhoan hu-jîn (34 hè) iā ū kìm-chia̍h 130 ji̍t kú, chóng-sī hit tiong-kan, ha̍p-kè ū tńg-khì lú-koán hiu-ióng 30 ji̍t. iā San-kun kiōng ū 18 ji̍t kan chia̍h bê lim-thng.</p>
<p>&nbsp; Chiàn-cheng á-sī thian-chai tē-piàn, tú-tio̍h ki-hng ê sî, in-uī bô thang chia̍h tì-kàu chin-choē lâng tú-tio̍h sí-sit; che sī tuì kó͘-chá í-lâi siông ū-ê sū. Hit bō sî-chūn uī-tio̍h iau-gō lâi sí ê í-goā, ū-ê sī tú-tio̍h koâⁿ chiah khah khoài sí. iā ū sî chia̍h mi̍h ê lāi-tiong, êng-ióng-sò͘ ê phoè-ha̍p put-chhiong-hun, só͘-í tì-kàu siⁿ-khí chin-choē khoán ê pīⁿ; in-uī án-ni pí si̍t-chāi ê kìm-chia̍h khah khoài sí.</p>
<p>&nbsp; Í-siōng só͘ siá chiah ê, cheng-sîn tuì jio̍k-thé ê éng-hióng sī bô sǹg chāi-lāi; koh seng-khu sī khong-kiān ê lâng, cheng-sîn put-chí ū éng-hióng tī jio̍k-thé, só͘-í nā ū toā hoân-ló ê sî lâi bô chia̍h, kiám-chhái khah khoài sí. Ko-pí-liông Phok-sū in 5 lâng kìm-chia̍h ê sî, ta̍k-lâng ū hoân-ló tī-teh; chóng-sī chiàu in ê keng-giām, ài chia̍h ê kám-kak sī tē-it kiông. Sui-bóng tì-ì beh siūⁿ pa̍t-hāng sū, iáu-kú hō͘ koan-hē tī chia̍h-mi̍h ê su-khó khah-iâⁿ khì.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>