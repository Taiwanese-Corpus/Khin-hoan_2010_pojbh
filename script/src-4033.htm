<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-約翰對基督的天職觀</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,約翰對基督的天職觀,Iok-hān tuì Ki-tok ê Thian-chit koan,芥菜子">
<meta name="description" content="約翰對基督的天職觀
 這个約翰是耶穌所疼痛的學生，常常佇耶穌的身邊，不止捌耶穌的代誌。伊講，「這个tō成人的身軀，」就是指起基督。伊所擔當的責任，就是入世間的 使命，對本質上來講，是上帝的顯現者，對">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4bab08771bf47.jpg" target="src"><img src="../album/artical/4bab08771bf47.jpg" border="0"></a></td>
          <td width="30" align="right">
          	          	  <a href="src-4032.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：約翰對基督的天職觀 Iok-hān tuì Ki-tok ê Thian-chit koan</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">約翰對基督的天職觀</p><br />
<p>&nbsp;這个約翰是耶穌所疼痛的學生，常常佇耶穌的身邊，不止捌耶穌的代誌。伊講，「這个tō成人的身軀，」就是指起基督。伊所擔當的責任，就是入世間的 使命，對本質上來講，是上帝的顯現者，對位格上來講，是上帝的獨生囝。約翰愛將基督做人類佮上帝的中間所盡的天職，對3方面的觀察中來完全講明予人通激起對基督的觀念，會真切。Taⁿ基督的天職，照約翰所看是甚物款，排列3項佇下底。</p><br />
<p>1. 是上帝的羊羔：</p><br />
<p>人類的罪惡，袂會隱囥，上帝的公義也毋通廢除。古代用犧牲的祭禮，是有表基督救贖的恩，所以基督擔當上帝的使命，來成肉體到這世間，是欲擔當世人的罪孽，來成上帝羊羔的職務，這个就是神人間中保的責任，佇約翰的基督觀中，是認-tēng基督佇十字架所獻的犧牲祭祀，是完全成功的天職。</p><br />
<p>2. 是所應允的彌賽亞：</p><br />
<p>彌賽亞的解釋，佇早年的宗教上，已經有定著的觀念，總是約翰所有的見識，贏過舊約聖經中早是先知佮眾人所希望的彌賽亞。早猶太的著作家，對彌賽亞的希望無明，紲影響當時彌賽亞的觀念者。所以有人認耶穌做先知，有的勉強耶穌做王，實在真的彌賽亞，是耶穌基督。</p><br />
<p>3. 是世間人的救主：</p><br />
<p>世間人愛認捌上帝的方法，自然是倚靠基督做媒介，佇基督的內面，咱人通規則到上帝的意志，佮聖德，也通了解到上帝完全的疼痛，這个疼佇基督所成全救贖的功勞，完全表現。約翰佇福音書有講真明。伊講上帝疼世間人，將伊獨生的囝來賞賜，予人信伊，不致滅無，反轉有永遠活，所以新約時代，第一早的信徒，對基督的表示，m̄-nā稱伊做大兄，閣敬奉伊做主人。In 的心目中，意念中，注神看基督的結局，就是確實認伊做救主，咱著學這个模樣。</p><br />
<p>結局來講，基督既然盡這个天職，大大利益佇咱世間人，做咱世間人的大救主，咱著深感伊的鴻恩，也著紀念伊的降世來盡天職。現今咱佇教會的中間，有守聖餐正是咱大家的好機會，通記念耶穌基督有盡伊的天職，來做咱的救主的大深恩。約翰捌基督真熟，不論對tó一面來觀察，伊真知影，咱若袂明的所在著揣伊。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Iok-hān tuì Ki-tok ê Thian-chit koan</p><br />
<p>&nbsp;Chit ê Iok-hān sī Iâ-so͘ só͘ thiàⁿ-thàng ê ha̍k-seng, siông-siông tī Iâ-so͘ ê sin-piⁿ, put-chí bat Iâ-so͘ ê tāi-chì.&nbsp; I kóng, &lsquo;Chit ê tō chiâⁿ lâng ê sin-khu,&#039; chiū-sī chí-khí Ki-tok.&nbsp; I só͘ tam-tng ê chek-jīm, chiū-sī ji̍p sè-kan ê sú-bēng, tuì pún-chit siōng lâi kóng, sī Siōng-tè ê hián-hiān chiá, tuì uī-keh siōng lâi kóng, sī Siōng-tè ê to̍k-siⁿ kiáⁿ.&nbsp; Iok-hān ài chiong Ki-tok choè jîn-luī kap Siōng-tè ê tiong-kan só͘ chīn ê thian-chit, tuī 3 hong-bīn ê koan-chhat tiong lâi oân-choân kóng bêng hō͘ lâng thang kek-khí tuì Ki-tok ê koan-liām, oē chin-chhiat.&nbsp; Taⁿ Ki-tok ê thian-chit, chiàu Iok-hān só͘ khoàⁿ sī sím-mi̍h khoán, pâi-lia̍t 3 hāng tī ē-toé.</p><br />
<p>1. Sī Siōng-tè ê Iûⁿ-ko:</p><br />
<p>Jîn-luī ê choē-ok, boē-oē ún-khn̄g, Siōng-tè ê kong-gī iā m̄-thang hoè-tû.&nbsp; Kó͘-tāi ēng hi-seng ê chè-lé, sī ū piáu Ki-tok kiù-sio̍k ê un, só͘-í Ki-tok tam-tng Siōng-tè ê sú-bēng, lâi chiâⁿ jio̍k-thé kàu chit sè-kan, sī beh tam-tng sè-jîn ê choē-gia̍t, lâi chiâⁿ Siōng-tè Iûⁿ-ko ê chit-bū, chit ê chiū-sī Sîn jîn kan tiong-pó ê chek-jīm, tī Iok-hān ê Ki-tok koan tiong, sī jīn-tēng Ki-tok tī Si̍p-jī-kè só͘ hiàn ê hi-seng chè-sū, sī oân-choân sêng-kong ê thian-chit.</p><br />
<p>2. Sī só͘ èng-ún ê Bí-sài-a:</p><br />
<p>Bí-sài-a ê kái-sek, tī chá-nî ê chong-kàu siōng, í-keng ū tiāⁿ-tio̍h ê koan-liām, chóng-sī Iok-hān só͘ ū ê kiàn-sek, iâⁿ-kè Kū-iok sèng-keng tiong chá-sī sian-ti kap chèng-lâng só͘ hi-bōng ê Bí-sài-a.&nbsp; Chá Iû-thài ê tù-chok-ka, tuì Bí-sài-a ê hi-bōng bô bêng, soà éng-hióng tong-sî Bí-sài-a ê koan-liām chiá.&nbsp; Só͘-í ū lâng jīn Iâ-so͘ choè sian-ti, ū ê bián-kióng Iâ-so͘ choè-ông, si̍t-chāi chin ê Bí-sài-a, sī Iâ-so͘ Ki-tok.</p><br />
<p>3. Sī Sè-kan lâng ê Kiù-chú:</p><br />
<p>Sè-kan lâng ài jīn-bat Siōng-tè ê hong-hoat, chū-jiân sī oá-khò Ki-tok choè muî-kài, tī Ki-tok ê lāi-bīn, lán lâng thang kui-chek kàu Siōng-tè ê ì-chì, kap sèng-tek, iā thang liáu-kái kàu Siōng-tè oân-choân ê thiàⁿ-thàng, chit ê thiàⁿ tī Ki-tok só͘ sêng-choân Kiù-sio̍k ê kong-lô, oân-choân piáu-hiān.&nbsp; Iok-hān tī Hok-im-su ū kóng chin bêng.&nbsp; I kóng Siōng-tè thiàⁿ sè-kan lâng, chiong I to̍k-siⁿ ê kiáⁿ lâi siúⁿ-sù, hō͘ lâng sìn I, put-tì bia̍t-bô, hoán-tńg ū éng-oán oa̍h, só͘-í sin-iok sî-tāi, tē-it chá ê sìn-tô͘, tuì Ki-tok ê piáu-sī, m̄-nā chheng i choè toā-hiaⁿ, koh kèng-hōng i choè chú-lâng.&nbsp; In ê sim-ba̍k tiong, ì-liām tiong, chù-sîn khoàⁿ Ki-tok ê kiat-kio̍k, chiū-sī khak-si̍t jīn I choè Kiù-chú, lán tio̍h o̍h chit ê bô͘-iūⁿ.</p><br />
<p>Kiat-kio̍k lâi kóng, Ki-tok kì-jiân chīn chit ê thian-chit, toā-toā lī-ek tī lán sè-kan lâng, choè lán sè-kan lâng ê toā Kiù-chú, lán tio̍h chhim kám I ê hông-un, iā tio̍h kì-liām I ê kàng-sè lâi chīn thian-chit.&nbsp; Hiān-kim lán tī Kàu-hoē ê tiong-kan, ū siú Sèng-chhan chiàⁿ-sī lán tāi-ke ê hó ki-hoē, thang kì-liām Iâ-so͘ Ki-tok ū chīn I ê thian-chit, lâi choè lán ê Kiù-chú ê toā chhim-un.&nbsp; Iok-hān bat Ki-tok chin se̍k, put-lūn tuì tó chi̍t bīn lâi koan-chhat, i chin chai-iáⁿ, lán nā boē bêng ê só͘-chāi tio̍h chhē i.</p></div>
</body>
</html>