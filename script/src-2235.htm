<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-聖誕歌</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,聖誕歌,SÈNG-TÀN-KOA,芥菜子">
<meta name="description" content="聖誕歌
（第三回。續接前號）
 
    時鐘tú tân一點的時，忽然有大光照入房間，第一的神就入--來。伊的面是親像囡仔；頭毛白親像老人。身軀穿白長衫，衫á裾滾玫瑰花。手裡有giâ青翠的 「">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2234.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f572498a8d8.jpg" target="src"><img src="../album/artical/49f572498a8d8.jpg" border="0"></a></td>
          <td width="30" align="right">
          	          	  <a href="src-3961.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：聖誕歌 SÈNG-TÀN-KOA</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">聖誕歌</p><br />
<p align="center">（第三回。續接前號）</p><br />
<p>&nbsp;</p><br />
<p>&nbsp;&nbsp;&nbsp; 時鐘tú tân一點的時，忽然有大光照入房間，第一的神就入--來。伊的面是親像囡仔；頭毛白親像老人。身軀穿白長衫，衫á裾滾玫瑰花。手裡有giâ青翠的 「to-lô葉(holly聖誕的時用的植物的名)大光鑿著Kian-līn的目睭，就tah-hiahN精神，著一驚，就問</p><br />
<p>講：「你啥人？」</p><br />
<p>神。我就是過了(早前)聖誕的神。</p><br />
<p>Kian-līn。過了真久--ê是毋？</p><br />
<p>神。你的過了lah！我來是為著你一生的安寧。起來佮我相佮行！</p><br />
<p>Kian-lîn。外面真寒－我穿薄薄－閣再我有感著－</p><br />
<p>神。是為著欲救你。著聽！</p><br />
<p>Kian-līn。好lah！我欲去－的確－的確！神。來！</p><br />
<p>神就牽Kian-līn的手，行倚去窗á，窗á猶原閣家己開去。</p><br />
<p>Kian-līn，神ah－慢請cheh！我是人－我會跋落--去！</p><br />
<p>神。(用手掛佇伊的心肝)著知，若sái我的手掛佇你的胸坎，你teh欲得著大大的援助。來！</p><br />
<p>&nbsp;&nbsp;&nbsp; 兩人浮出窗á了後，神就chhoā Kian-līn到一條田庄的路，近倚佇一个鄉庄。四面的園攏予雪蓋密。</p><br />
<p>Kian-līn(看四界) EhN！遮－遮就是我做囡仔的時不時teh行的所在！</p><br />
<p>神。按呢！會記得你做囡仔的時代lah hohN！ Kian-līn。會=會！我想逐項都會記得的款－我做囡仔的時的向望，的歡喜，的煩惱－攏會記得！</p><br />
<p>神。你的嘴唇teh掣。你的嘴phoé金金彼啥？</p><br />
<p>Kian-līn。(拭伊的目屎)無－無lah！－(佇遠遠有聽見大聲teh喝的聲) Ah，直直來遐的囡仔，我攏捌in；in攏是我的讀冊伴！</p><br />
<p>神。遮的攏是早前過了的事的影若定。In對咱攏無感覺。</p><br />
<p>遐的囡仔ná行，ná用雪球相hám，到雙叉路，就分開，大家相佮喝......</p><br />
<p>第一的囡仔聖誕真恭喜！</p><br />
<p>第二的囡仔聖誕真恭喜！</p><br />
<p>第三的囡仔。新年真恭喜！</p><br />
<p>Kian-līn。(真歡喜) Hiàng時「我拄拄是按呢！你聽！In teh喝 「聖誕真恭喜！」「新年真恭喜！」</p><br />
<p>神。In按呢喝，敢有得著甚物利益？</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; In敢捌為著按呢來得著一-sián mah？</p><br />
<p>Kian-līn。Ah，我知你teh嫌我(用手ńg拭伊的目睭)我若－ah，總是傷慢lah！</p><br />
<p>神。是怎樣？</p><br />
<p>Kian-līn。無lah！Cha暗一个囡仔佇我的門口teh唱聖誕歌。我若淡薄物予伊就真好－按呢若定。</p><br />
<p>神。咱閣來去看別的聖誕！</p><br />
<p>神閣chhoā Kian-līn到這間商店的內面。一个老紳士，頭殼戴白毛總，(早時的風俗)坐佇懸桌的後面。兩个少年書記坐佇伊的身邊低pê寫字桌。</p><br />
<p>神。你捌這个所在無？</p><br />
<p>Kian-līn。也會毋捌！我早時佇遮食頭路</p><br />
<p>講！Ah！我的老頭家大量伯ah！</p><br />
<p>EhN！老實兄弟正爿桌teh坐，也我佇倒爿，彼也誠心適lah！心適！心適！</p><br />
<p>神。無甚物通奇怪，因為我是過了聖誕的神，所以所報你看的攏是早前的事lah！</p><br />
<p>Kian-līn。我佮老實兄誠相好。Ah！你看leh！大量伯ah，hiat筆佇桌頂，越頭teh看時鐘！時間都猶袂到講！！</p><br />
<p>大量。今恁遮的薪勞！著停工。下昏是聖誕暝，老實-ehN！下昏是</p><br />
<p>聖誕暗，Kian-līn ehN！</p><br />
<p>(攏總就離開寫字桌，各人提家己的帽仔佮領巾)</p><br />
<p>&nbsp; 慢且，慢且，帽仔佮領巾攏閣下teh！下昏攏著佇遮食暗。</p><br />
<p>(大量嫂入來ná行ná笑)頭家娘一霎來teh欲請恁。</p><br />
<p>大量嫂。列位的薪勞，下昏著佮阮坐桌，通予阮的桌得著光榮，毋通推辭。下昏是聖誕暝。</p><br />
<p>老實。頭家娘，你實在誠親切，誠好！</p><br />
<p>Kian-līn。實在你真gâu款待阮！</p><br />
<p>Kian-līn。(Tōng神的跤chiah)我拄拄講遮的話，無差一句。</p><br />
<p>大量嫂。今請攏入來坐！</p><br />
<p>大量。來去坐桌！</p><br />
<p>老實。頭家ah，你逐擺都遮爾親切！</p><br />
<p>Kian-līn。頭家ah，你誠gâu疼goan！</p><br />
<p>&nbsp; In ná行ná講話，也ná笑。</p><br />
<p>Kian-līn。Hé，誠奇lah！我拄拄按呢講，總是實在毋捌看見一人遐爾好，親像大量伯ah！別人甚物人佇聖誕暝teh欲請伊的薪勞相佮坐桌ah？</p><br />
<p>無！定著無！我敢講！！</p><br />
<p>神。小可事予你遐滿足是毋？</p><br />
<p>Kian-līn。小可事！！</p><br />
<p>神。敢無影？請恁這幾个，敢著開到偌濟錢！</p><br />
<p>Kian-līn。(真滿足)Hé！毋是按呢講！欲予阮歡喜，毋予阮歡喜攏佇伊的手頭。予阮的工，輕，重嘛在佇伊。實在伊所予阮的歡喜會值得一个家伙。Ah！我若－(伊停睏)</p><br />
<p>神。是按怎？</p><br />
<p>Kian-līn。無，無怎樣。</p><br />
<p>神。我想有？</p><br />
<p>Kian-līn。有lah！卻是teh想這陣我若會得通佮我的薪勞講一兩句話毋真好！</p><br />
<p>神。今著閣行。我著閣chhoā你對遮來去。我的工程已經了。來！－來！－</p><br />
<p>神就牽Kian-līn的手出去。</p><br />
<p>(猶未了，後號欲閣紲接)</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">SÈNG-TÀN-KOA</p><br />
<p align="center">(Tē saⁿ hoê. Soà-chiap chêng-hō)</p><br />
<p>&nbsp;&nbsp; Sî-cheng tú tân chi̍t tiám ê sî, hut-jiân ū toā kng chiò ji̍p pâng-keng, tē-it ê Sîn chiū ji̍p--lâi. I ê bīn sī chhin-chhiūⁿ gín-ná; thâu-mn̂g pe̍h chhin-chhiūⁿ lāu-lâng. Seng-khu chhēng pe̍h tn̂g-saⁿ, saⁿ-á-ku kún muî-kuì-hoe. Chhiú-nih ū giâ chhiⁿ-chhuì ê "to-lô hioh (holly Sèng-tàn ê sî ēng ê si̍t-bu̍t ê miâ) Toā-kng chha̍k tio̍h Kian-līn ê ba̍k-chiu, chiū tah-hiahN cheng-sîn, tio̍h chi̍t-kiaⁿ, chiū mn̄g</p><br />
<p>kóng: "Lí siáⁿ lâng?"</p><br />
<p>Sîn. Goá chiū-sī kè-liáu (chá-chêng) Sèng-tàn ê Sîn.</p><br />
<p>Kian-līn. Kè-liáu chin-kú--ê sī m̄?</p><br />
<p>Sîn. Lí ê kè-liáu lah! Goá lâi sī uī-tio̍h lí it-seng ê an-lêng. Khí-lâi kap goá saⁿ-kap kiâⁿ!</p><br />
<p>Kian-lîn. Goā-bīn chin koâⁿ－goá chhēng po̍h-po̍h－koh-chài goá ū kám-tio̍h－</p><br />
<p>Sîn. Sī uī-tio̍h beh kiù lí. Tio̍h thiaⁿ!</p><br />
<p>Kian-līn. Hó-lah! Goá beh khì－tek-khak－tek-khak! Sîn. Lâi!</p><br />
<p>&nbsp; Sîn chiū khan Kian-līn ê chhiú, kiâⁿ oá khì thang-á, thang-á iû-goân koh ka-kī khui-khì.</p><br />
<p>&nbsp; Kian-līn, Sîn-ah－bān-chhiáⁿ cheh! Goá sī lâng－goá oē poa̍h-lo̍h--khì!</p><br />
<p>Sîn. (ēng chhiú khoà tī i ê sim-koaⁿ) Tio̍h chai, nā sái goá ê chhiú khoà tī lí ê heng-khám, lí teh-beh tit-tio̍h toā-toā ê oān-chō͘. Lâi!</p><br />
<p>Nn̄g lâng phû-chhut thang-á liáu-āu, Sîn chiū chhoā Kian-līn kàu chi̍t-tiâu chhân-chng ê(誤植ē) lō͘, kūn-oá tī chi̍t ê hiuⁿ-chng. Sì-bīn ê hn̂g lóng hō͘ seh khàm-ba̍t.</p><br />
<p>Kian-līn (Khoàⁿ sì-koè) EhN! Chia－chia tō(誤植to) sī goá choè gín-ná ê sî put-sî teh kiâⁿ ê só͘-chāi!</p><br />
<p>Sîn. án-ni! oē kì-tit lí choè gín-ná ê sî(誤植sī)-tāi lah hohN! Kian-līn. oē-oē! Goá siūⁿ ta̍k-hāng to oē kì-tit ê khoán－goá choè gín-ná ê sî ê ǹg-bāng, ê hoaⁿ-hí, ê hoân-ló－lóng oē kì-tit!</p><br />
<p>Sîn. Lí ê chhuì-tûn teh chhoah. Lí ê chhuì-phoé kim-kim he(誤植hé) siáⁿ?</p><br />
<p>Kian-līn. (Chhit i ê ba̍k-sái) Bô-bô lah!－(Tī hn̄g-hn̄g ū thiaⁿ-kìⁿ toā siaⁿ teh hoah ê siaⁿ) Ah, ti̍t-ti̍t lâi hiah ê gín-ná, goá lóng bat in; in lóng sī goá ê tha̍k-chheh phoāⁿ!</p><br />
<p>Sîn. Chiah ê lóng sī chá-chêng kè-liáu ê sū ê iáⁿ nā-tiāⁿ. In tuì lán lóng bô kám-kak.</p><br />
<p>&nbsp; Hiah ê gín-ná ná kiâⁿ, ná ēng seh-kiû saⁿ hám, kàu siang-chhe lō͘, chiū pun-khui, tāi-ke saⁿ-kap hoah......</p><br />
<p>Tē-it ê gín-ná&nbsp;&nbsp;&nbsp; Sèng-tàn chin kiong-hí!</p><br />
<p>Tē-jī ê gín-ná&nbsp;&nbsp;&nbsp; Sèng-tàn chin kiong-hí!</p><br />
<p>Tē-saⁿ ê gín-ná.&nbsp;&nbsp;&nbsp; Sin-nî chin kiong-hí!</p><br />
<p>Kian-līn. (Chin hoaⁿ-hí) Hiàng-sî "goá tú-tú sī án-ni! Lí thiaⁿ! In teh hoah "Sèng-tàn chin kiong-hí!" "Sin-nî chin kiong-hí!"</p><br />
<p>Sîn.&nbsp;&nbsp;&nbsp; In án-ni hoah, kiám ū tit-tio̍h sím-mi̍h lī-ek?</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; In kám bat uī-tio̍h án-ni lâi tit-tio̍h chi̍t-sián mah?</p><br />
<p>Kian-līn.&nbsp; Ah, goá chai lí teh hiâm goá (ēng chhiú-ńg chhit i ê ba̍k-chiu) Goá nā-ah, chóng-sī siuⁿ bān lah!</p><br />
<p>Sîn.&nbsp;&nbsp;&nbsp; Sī cháiⁿ-iūⁿ?</p><br />
<p>Kian-līn.&nbsp; Bô lah! Cha-àm chi̍t ê gín-ná tī goá ê mn̂g-kháu teh chhiùⁿ SÈNG-TÀN KOA. Goá nā tām-po̍h mi̍h hō͘ i chiū chin hó－án-ni nā-tiāⁿ.</p><br />
<p>Sîn.&nbsp;&nbsp;&nbsp; Lán koh lâi khì khoàⁿ pa̍t ê Sèng-tàn!</p><br />
<p>&nbsp; Sîn koh chhoā Kian-līn kàu chit keng siong-tiàm ê lāi-bīn. Chi̍t ê lāu sin-sū, thâu-khak tì (誤植tī) pe̍h mn̂g cháng, (Chá-sî ê hong-sio̍k) chē tī koân-toh ê āu-bīn. Nn̄g ê siàu-liân su-kì chē tī i ê sin-piⁿ kē-pê siá-jī-toh.</p><br />
<p>Sîn.&nbsp;&nbsp;&nbsp; Lí bat chit-ê só͘-chāi bô?</p><br />
<p>Kian-līn.&nbsp; iā ē m̄-bat! Goá chá-sî tī chia chia̍h thâu-lō͘ Kóng! Ah! Goá ê lāu thâu-ke toā-liōng peh-ah! EhN! Láu-si̍t hiaⁿ-tī chiàⁿ-pêng toh teh chē, iā Goá tī tò-pêng (誤植toh-pêng), he (誤植hé) iā chiâⁿ sim-sek lah! Sim-sek!sim-sek!</p><br />
<p>Sîn.&nbsp;&nbsp;&nbsp; Bô sím-mi̍h thang kî-koài, in-uī goá sī Kè-liáu Sèng-tàn ê Sîn, só͘-í só͘ pò lí khoàⁿ ê lóng sī chá chêng ê sū lah!</p><br />
<p>Kian-līn.&nbsp; Goá kap Láu-si̍t hiaⁿ chiâⁿ siong-hó. Ah! Lí khoàⁿ leh! Toā-liōng peh-ah, hiat pit tī toh-téng, oa̍t-thâu teh khoàⁿ sî-cheng! Sî-kan to iáu bē kàu kóng!!</p><br />
<p>Toā-liōng.&nbsp; Taⁿ lín chiah ê sin-lô! Tio̍h thêng kang. Ē-hng sī Sèng-tàn mî, Láu-si̍t-ehN! Ē-hng sī Sèng-tàn àm, Kian-līn ehN!</p><br />
<p>(Lóng-chóng chiū lī-khui siá-jī toh, koh lâng (誤植kó͘ lâng) the̍h ka-kī ê bō-á kap niá-kun)</p><br />
<p>&nbsp; Bān-chhiáⁿ, bān-chhiáⁿ, bō-á kap niá-kun lóng koh hē-teh! Ē-hng lóng tio̍h tī chia chia̍h àm.</p><br />
<p>(Toā-liōng só ji̍p-lâi ná kiâⁿ ná chhiò) Thâu-Ke niû chi̍t-tia̍p lâi teh-beh chhiáⁿ lín.</p><br />
<p>Toā-liōng só. Lia̍t-uī ê sin-lô, ē-hng tio̍h kap goán chē-toh, thang hō͘ goán ê toh tit-tio̍h kong-êng, m̄-thang the-sî. Ē-hng sī Sèng-tàn mî.</p><br />
<p>&nbsp;</p><br />
<p>Láu-si̍t.&nbsp;&nbsp;&nbsp; Thâu-ke niû, lí si̍t-chāi chiâⁿ chhin-chhiat, chiâⁿ hó!</p><br />
<p>Kian-līn (誤植lín).&nbsp;&nbsp;&nbsp; Si̍t-chāi lí chin gâu khoán-thāi goán!</p><br />
<p>Kian-līn.&nbsp;&nbsp;&nbsp; (Tōng Sîn ê kha-chiah (誤植ka-chiah)) Goá tú-tú kóng chiah ê oē, bô chha chi̍t kù.</p><br />
<p>Toā-liōng só. Taⁿ chhiáⁿ lóng ji̍p lâi chē!</p><br />
<p>Toā-liōng. Lâi khì chē toh!</p><br />
<p>Láu-si̍t.&nbsp;&nbsp;&nbsp; Thâu-ke ah, Lí ta̍k-pái to chiah nih chhin-chhiat!</p><br />
<p>Kian-līn.&nbsp;&nbsp;&nbsp; Thâu-ke ah, Lí chiâⁿ gâu thiàⁿ goan!</p><br />
<p>&nbsp; In ná kiâⁿ ná kóng oē, iā ná chhiò.</p><br />
<p>Kian-līn.&nbsp;&nbsp;&nbsp; Hé, chiâⁿ kî lah! Goá tú-tú án-ni kóng, chóng-sī si̍t-chāi m̄-bat khoàⁿ-kìⁿ chi̍t lâng hiah ni̍h hó, chhin-chhiūⁿ Toā-liōng peh ah! Pa̍t lâng sím-mi̍h lâng tī Sèng-tàn-mî teh-beh chhiáⁿ i ê sin-lô saⁿ-kap chē-toh ah?</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bô! Tiāⁿ tio̍h bô! Goá káⁿ kóng!!</p><br />
<p>Sîn.&nbsp;&nbsp;&nbsp;&nbsp;&nbsp;&nbsp;&nbsp; Sió-khoá-sū hō͘ lí hiah moá-chiok sī m̄?</p><br />
<p>Kian-līn.&nbsp;&nbsp;&nbsp; Sió-khoá sū!!</p><br />
<p>Sîn.&nbsp;&nbsp;&nbsp;&nbsp;&nbsp;&nbsp;&nbsp; Kám bô iáⁿ (誤植iâⁿ)? Chhiáⁿ lín chit kuí ê, kám tio̍h khai kàu loā choē chîⁿ!</p><br />
<p>Kian-līn (誤植Kian-lín).&nbsp;&nbsp;&nbsp; (Chin moá-chiok)&nbsp; Hé! M̄-sī án-ni kóng! Beh hō͘ goán hoaⁿ-hí, m̄ hō͘ goán hoaⁿ-hí lóng tī i ê chhiú-thâu. Hō͘ goán ê kang, khin, tāng mā chāi tī i. Si̍t-chāi i só͘ hō͘ goán ê hoaⁿ-hí oē ta̍t-tit chi̍t ê ke-hé. Ah! Goá nā－(I thêng-khùn)</p><br />
<p>Sîn.&nbsp;&nbsp;&nbsp;&nbsp;&nbsp;&nbsp;&nbsp; Sī án-choáⁿ?</p><br />
<p>Kian-līn.&nbsp;&nbsp;&nbsp; Bô, bô cháiⁿ-iūⁿ.</p><br />
<p>Sîn.&nbsp;&nbsp;&nbsp;&nbsp;&nbsp;&nbsp;&nbsp; Goá siūⁿ ū?</p><br />
<p>Kian-līn.&nbsp;&nbsp;&nbsp; Ū-lah! Khiok sī teh siūⁿ chit-chūn goá nā oē tit-thang kap goá ê sin-lô kóng chi̍t nn̄g-kù oē m̄ chin hó!</p><br />
<p>Sîn.&nbsp;&nbsp;&nbsp;&nbsp;&nbsp;&nbsp;&nbsp; Taⁿ tio̍h koh kiâⁿ. Goá tio̍h koh chhoā lí tuì chia lâi khì. Goá ê kang-tiâⁿ í-keng liáu. Lâi!－lâi!－</p><br />
<p>Sîn chiū khan Kian-līn ê chhiú chhut-khì.</p><br />
<p>(iáu-bē liáu, āu hō beh koh soà-chiap)</p></div>
</body>
</html>