<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-兩款Ê果子</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,兩款Ê果子,NN̄G KHOÁN Ê KÉ-CHÍ,芥菜子">
<meta name="description" content="兩款&Ecirc;果子
 　　聖經有講起兩款&ecirc;果子，就是聖神&ecirc;果子kap魔鬼&ecirc;果子。
　　聖神&ecirc;果子就是：仁愛、和平、歡喜、吞忍、慈悲，善良、忠信、">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4baad2c393405.jpg" target="src"><img src="../album/artical/4baad2c393405.jpg" border="0"></a></td>
          <td width="30" align="right">
          	          	  <a href="src-2223.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：兩款Ê果子 NN̄G KHOÁN Ê KÉ-CHÍ</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Koa Siat-kai 柯設偕</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>兩款</strong><strong>&Ecirc;</strong><strong>果子</strong><strong></strong></p><br />
<p>&nbsp;　　聖經有講起兩款&ecirc;果子，就是聖神&ecirc;果子kap魔鬼&ecirc;果子。</p><br />
<p>　　聖神&ecirc;果子就是：仁愛、和平、歡喜、吞忍、慈悲，善良、忠信、溫柔、撙節遮个。請讀加拉太5:22－23。</p><br />
<p>　　魔鬼&ecirc;果子就是：相爭、結怨、奸詐、詭譎、僥疑、怨恨、結黨、分爿、陷害、怨妒、譭謗遮个。請讀加拉太5:20－21。</p><br />
<p>　　聖神&ecirc;果子kap魔鬼&ecirc;果子，相對反。聖神&ecirc;果子是好&ecirc;，魔鬼&ecirc;果子是歹&ecirc;。聖神&ecirc;果子是屬佇上帝，魔鬼&ecirc;果子是屬佇撒旦。聖神&ecirc;果子利益教會，魔鬼&ecirc;果子害教會。聖神&ecirc;果子興起上帝&ecirc;國，魔鬼&ecirc;果子衰微上帝&ecirc;國。</p><br />
<p>　　今，咱教會所teh 結&ecirc;，毋知是聖神&ecirc;果子&aacute;是魔鬼&ecirc;果子？咱教會&ecirc;果子毋知是屬叼一款？請咱想看bāi cheh！拍算聖神&ecirc;果子khah濟，毋過魔鬼&ecirc;果子嘛敢袂少。</p><br />
<p>　　教會毋知有興起，進步，&aacute;是衰微退步？</p><br />
<p>　　教會&ecirc;事業毋知有teh利益&aacute;是teh損害？大家毋知有盡力、熱心、犧牲&aacute;無？大家毋知有對教會有奉事勞力&aacute;無？若有聖神&ecirc;果子，就咱教會大大幸福。若有魔鬼&ecirc;果子，就咱教會大大不幸。請大家想看bāi就會知影。</p><br />
<p>　　設教到今50外年&ecirc;久lah！所結&ecirc;果子，毋知濟&aacute;少，毋知是倒一款&ecirc;果子，毋知效果大&aacute;細？</p><br />
<p>　　別位&ecirc;教會真興、真熱、真活動！毋知咱&ecirc;教會有按呢&aacute;無？敢有chiah著！別位&ecirc;教會會堂直直起，做工&ecirc;人直直加添，信者直直濟，佈道直直擴張！毋知咱&ecirc;教會怎樣？敢有按呢chiah著！咱&ecirc;教會嘛是著有按呢chiah合宜，chiah是應該。&aacute;是咱&ecirc;拜堂n&aacute;廢，傳道者n&aacute;少，教會n&aacute;稀微，信者無啥物加添？</p><br />
<p>　　我毋是專門佇教會政治，也毋是傳道局&ecirc;職員，所以無啥物知詳細，拍算列位，若自省就會知影、明白。（請讀「台灣教會報9月號，我所寫&ecirc;萬年筆）</p><br />
<p>　　咱教會毋thang對重外殼，著對重內容。咱教會毋是欲展空殼名，是欲展實質。外殼無路用，內面是khah要緊。外皮裝飾是空空。有基督&ecirc;精神，聖神&ecirc;力，是做第一要緊！</p><br />
<p>　　所以咱教會中，若有魔鬼果子，就著緊緊棄sak，聖神果子，就著愈發培養。</p><br />
<p>　　基督教&ecirc;精神是「愛」，所以咱萬事著用這字做準繩，就會得著聖神&ecirc;果子。咱著細膩，毋thang害教會、阻擋教會，著利益教會、振興教會chiah有合宜。</p><br />
<p>　　大大ǹg望教會會得著聖神&ecirc;果子濟濟thang榮光上帝&ecirc;國佇台灣。若無按呢，是設教50年&ecirc;工、獻身&ecirc;精神，是歸佇空空。</p><br />
<p>　　Ǹg望咱大家，會做濟少thang利益振興教會！！</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">NN̄G KHOÁN Ê KÉ-CHÍ</p><br />
<p>&nbsp;&nbsp; &nbsp; Sèng-keng ū kóng-khí nn̄g-khoán ê ké-chí, chiū-sī Sèng Sîn ê ké-chí kap Mô͘-kuí ê ké-chí.</p><br />
<p>&nbsp; &nbsp; Sèng Sîn ê ké-chí chiū-sī: Jîn-ài, hô-pêng, hoaⁿ-hí, thun-lún, chû-pi, siān-liông, tiong-sìn, un-jiû, chún-chat chiah-ê. Chhiáⁿ thak Ka-lia̍p-thài 5:22－23.</p><br />
<p>&nbsp;&nbsp;&nbsp; Mô͘-kuí ê ké-chí chiū-sī: Saⁿ-chiⁿ, kiat-oàn, kan-chà, kuí-khiat, giâu-gî, oàn-hūn, kiat-tóng, hun-pêng, hām-hāi, oàn-tò͘, huí-pòng chiah ê. Chhiáⁿ tha̍k Ka-lia̍p-thài 5:20－21.</p><br />
<p>&nbsp;&nbsp; &nbsp;Sèng Sîn ê ké-chí kap Mô͘-kuí ê ké-chí, saⁿ tuì-hoán. Sèng Sîn ê ké-chí sī hó ê, Mô͘-kuí ê ké-chí sī pháiⁿ ê. Sèng Sîn ê ké-chí sī sio̍k tī Siōng-tè, Mô͘-kuí ê ké-chí sī sio̍k tī Sat-tàn. Sèng Sîn ê ké-chí lī-ek kàu-hoē, Mô͘-kuí ê ké-chí hāi kàu-hoē. Sèng Sîn ê ké-chí heng-khí Siōng-tè ê kok, Mô͘-kuí ê ké-chí soe-bî Siōng-tè ê kok.</p><br />
<p>&nbsp; &nbsp; Taⁿ, lán kàu-hoē só͘ teh kiat ê, m̄-chai sī Sèng Sîn ê ké-chí á-sī mô͘-kuí ê ké-chí? Lán kàu-hoē ê ké-chí m̄-chai sī sio̍k tó chi̍t khoán? Chhiáⁿ lán siūⁿ khoàⁿ-bāi cheh! Phah-sǹg Sèng Sîn ê ké-chí khah-choē, m̄-kú Mô͘-kuí ê ké-chí mā káⁿ boē chió.</p><br />
<p>&nbsp;&nbsp;&nbsp; Kàu-hoē m̄-chai ū heng-khí, chìn-pō͘, á-sī soe-bî thè-pō͘?</p><br />
<p>&nbsp;&nbsp;&nbsp; Kàu-hoē ê sū-gia̍p m̄-chai ū teh lī-ek á-sī teh sún-hāi? Tāi-ke m̄-chai ū chīn-la̍t, jia̍t-sim, hi-seng á-bô? Tāi-ke m̄-chai ū tuì kàu-hoē ū hōng-sū lô-le̍k á-bô? Nā ū Sèng Sîn ê ké-chí, chiū lán kàu-hoē toā-toā hēng-hok. Nā ū Mô͘-kuí ê ké-chí, chiū lán kàu-hoē toā-toā put-hēng. Chhiáⁿ tāi-ke siūⁿ khoàⁿ-bāi chiū oē chai-iáⁿ.</p><br />
<p>&nbsp;&nbsp;&nbsp; Siat-kàu kàu-taⁿ 50 goā nî ê kú lah! Só͘ kiat ê ké-chí, m̄-chai choē á chió, m̄-chai sī tó chi̍t khoán ē ké-chí, m̄-chai hāu-kó toā á soè?</p><br />
<p>&nbsp;&nbsp;&nbsp; Pa̍t-uī ê kàu-hoē chin heng, chin jia̍t, chin oa̍h-tāng! M̄-chai lán ê kàu-hoē ū án-ni á-bô? Káⁿ ū chiah tio̍h! Pa̍t-uī ê kàu-hoē Hoē-tn̂g ti̍t-ti̍t khí, choè kang ê lâng ti̍t-ti̍t ke-thiⁿ, sìn-chiá ti̍t-ti̍t choē, pò͘-tō ti̍t-ti̍t khòng-tiong! M̄-chai lán ê kàu-hoē cháiⁿ-iūⁿ? Káⁿ ū án-ni chiah tio̍h! Lán ê kàu-hoē mā sī tio̍h ū án-ni chiah ha̍p-gî, chiah sī eng-kai. Á-sī lán ê pài-tn̂g ná hoè, Thoân-tō chiá ná chió, kàu-hoē ná hi-bî, sìn-chiá bô sím-mi̍h ke-thiⁿ?</p><br />
<p>&nbsp;&nbsp; Goá m̄-sī choân-bûn tī Kàu-hoē Chèng-tī, iā m̄-sī Thoân-tō-kio̍k ê chit-oân, só͘-í bô sím-mi̍h chai siông-sè, phah-sǹg lia̍t-uī, nā chū-séng chiū oē chai-iáⁿ, bêng-pe̍k. (Chhiáⁿ tha̍k "Tâi-oân kàu-hoē-pò 9 ge̍h hō, goá só͘ siá ê Bān-liân-pit)</p><br />
<p>&nbsp;&nbsp;&nbsp; Lán kàu-hoē m̄-thang tuì-tiōng goā-khak, tio̍h tuì-tiōng lāi-iông. Lán kàu-hoē m̄-sī beh tián khang-khak miâ, sī beh tián si̍t-chit. Goā-khak bô lō͘-ēng, lāi-bīn sī khah iàu-kín. Goā-phê chng-thāⁿ sī khang-khang. Ū Ki-tok ê cheng-sîn, Sèng-sîn ê la̍t, sī choè tē it iàu-kín!</p><br />
<p>&nbsp;&nbsp;&nbsp; Só͘-í lán kàu-hoē tiong, nā ū Mô͘-kuí ké-chí, chiū-tio̍h kín-kín khì-sak, Sèng-sîn ké-chí, chiū-tio̍h jú-hoat poê-iúⁿ.</p><br />
<p>&nbsp;&nbsp;&nbsp; Ki-tok-kàu ê cheng-sîn sī "ài", só͘-í lán bān-sū tio̍h ēng chit-jī choè chún-chîn, chiū oē tit-tio̍h Sèng-sîn ê ké-chí. Lán tio̍h soè-jī, m̄-thang hāi kàu-hoē, chó͘-tòng kàu-hoē, tio̍h lī-ek kàu-hoē, chín-heng kàu-hoē chiah ū ha̍p-gî.</p><br />
<p>&nbsp;&nbsp;&nbsp; Toā-toā ǹg-bāng kàu-hoē oē tit-tio̍h Sèng Sîn ê ké-chí choē-choē thang êng-kng Siōng-tè ê kok tī Tâi-oân. Nā-bô án-ni, sī siat-kàu 50 nî ê kang, hiàn-sin ê cheng-sîn, sī kui tī khang-khang.</p><br />
<p>&nbsp;&nbsp;&nbsp; ǹg-bāng lán tāi-ke, oē choè choē-chió thang lī-ek chín-heng kàu-hoē!!</p></div>
</body>
</html>