<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-世間的光</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,世間的光,Sè-kan ê Kng,芥菜子">
<meta name="description" content="世間的光
         佇約翰8章12節有記載主耶穌共眾人講一句話，講：「我就是世間的光。」
         對古早到現今，有濟濟大人物予人稱做「人群的光。」親像東洋的孔子，釋迦，老子佮西洋">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f66fd6822a2.jpg" target="src"><img src="../album/artical/49f66fd6822a2.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-6</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：世間的光 Sè-kan ê Kng</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="text-align: center;">世間的光</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 佇約翰8章12節有記載主耶穌共眾人講一句話，講：「我就是世間的光。」</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 對古早到現今，有濟濟大人物予人稱做「人群的光。」親像東洋的孔子，釋迦，老子佮西洋的蘇格拉底等。總是這款的光有限，所照的地方無偌遠，無親像基督的光會照到通世間。所以伊講是世間的光無錯。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;今伊的光是啥物款的光？</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1、&nbsp; 伊的光，是啟示的光。啟示啥物？</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A、 啟示人捌上帝。基督猶未來以前，人雖然知上帝，總是無徹底；到基督來了，人通十分明白上帝是做人類的天爸。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; B、&nbsp; 啟示人捌本身。世間人無明白家己是甚物人。基督猶未降世以前，人看家己是真卑鄙，毋知影咱人有高尚的本源，也佮上帝有親佇teh。到基督來了後就較了解。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; C、&nbsp; 啟示人知上帝佮人彼中間的關係。予人明白對基督通得著赦罪，來親近上帝；因為上帝愛佮人往來愛人親近--伊。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2、&nbsp; 伊的光是引導的光。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 就是引chhoā人類行義的路，光明的路免閣徛起佇烏暗的中間，通直直佇光明的路頂行走。親像早時以色列百姓，日暝得著雲柱、火柱，佇前面teh引chhoā這樣，免驚拄著迷路。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 3、&nbsp; 伊的光是扶助的光。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 就是扶助人生的光。太陽對佇世間，通講是生命的源頭。太陽的光線會予萬物活佮大叢。耶穌做世間的光，伊的內面原本有活命佇teh。所以咱要緊著謹慎2項：</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; A、 著棄sak一切所會阻擋基督的光線袂射到咱的信心。罪惡就是這種最大阻礙物，會致到予基督的光線袂得通入。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; B、&nbsp; 著歡喜佇光的中央tiô跳。北爿的人若看著太陽，就大聲喝，「Ah，真媠的太陽！」就設筵慶賀。咱踮佇耶穌的光的中間，也著親像按呢，著歡歡喜喜佇伊的光的中間來行走。主耶穌講，伊是世間的光，大概是以上所講這3款。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 世間人要緊著來親近耶穌，通得著伊的啟示，得著伊的引導，得著伊的扶助。「通世間沉溺佇烏暗的歹代，世間的真光是耶穌。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Sè-kan ê Kng</p><br />
<p>&nbsp;&nbsp; Tī Iok-hān 8 chiuⁿ 12 chat ū kì-chài Chú Iâ-so͘ kā chèng-lâng kóng chi̍t-kù oē, kóng:"Goá chiū-sī sè-kan ê kng."</p><br />
<p>&nbsp; Tuì kó͘-chá kàu hiān-kim, ū choē-choē toā jîn-bu̍t hō͘ lâng chheng-choè "jîn-kûn ê kng." Chhin-chhiūⁿ Tang-iûⁿ ê Khóng-chú, Sek-khia, Ló-chú kap Se-iûⁿ ê Só-kek-lia̍p-tí, téng. Chóng-sī chit-khoán ê kng iú-hān, só͘ chiò ê toē-hng bô loā-hn̄g, bô chhin-chhiūⁿ Ki-tok ê kng oē chiò kàu thong sè-kan. Só͘-í I kóng sī sè-kan ê kng bô chhò.</p><br />
<p>&nbsp; Taⁿ I ê kng sī sím-mi̍h khoán ê kng?</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; 1. I ê kng, sī khé-sī ê kng. Khé-sī sím-mi̍h?</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; A. Khé-sī lâng bat Siōng-tè. Ki-tok iáu bē lâi í-chêng, lâng sui-jiân chai Siōng-tè, chóng-sī bô thiat-té; kàu Ki-tok lâi-liáu, lâng thang cha̍p-hun bêng-pe̍k Siōng-tè sī choè jîn-luī ê Thiⁿ-pē.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; B. Khé-sī lâng bat pún-sin. Sè-kan lâng bô bêng-pe̍k ka-kī sī sím-mi̍h lâng. Ki-tok iáu-bē kàng-sè í-chêng, lâng khoàⁿ ka-kī sī chin pi-phí, m̄-chai iáⁿ lán lâng ū ko-siōng ê pún-goân, iā kap Siōng-tè ū chhin tī-teh. Kàu Ki-tok lâi liáu-āu chiū khah liáu-kái.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; C. Khé-sī lâng chai Siōng-tè kap lâng hit tiong-kan ê koan-hē. Hō͘ lâng bêng-pe̍k tuì Ki-tok thang tit-tio̍h sià-choē, lâi chhin-kūn Siōng-tè; in-uī Siōng-tè ài kap lâng óng-lâi ài lâng chhin-kūn--i.</p><br />
<p>&nbsp;&nbsp;&nbsp;&nbsp;&nbsp;&nbsp; 2. I ê kng sī ín-tō ê kng.</p><br />
<p>&nbsp; Chiū-sī ín-chhoā jîn-luī kiâⁿ-gī ê lō͘, kng-bêng ê lō͘ bián koh khiā-khí tī o͘-àm ê tiong-kan, thang ti̍t-ti̍t tī kng-bêng ê lō͘-téng kiâⁿ-cháu. Chhin-chhiūⁿ chá-sî Í-sek-lia̍t peh-sìⁿ, ji̍t mî tit-tio̍h hûn-thiāu, hé-thiāu, tī chêng-bīn teh ín-chhoā chit-iūⁿ, bián-kiaⁿ tú-tio̍h bê-lō͘.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; 3. I ê kng sī hû-chō͘ ê kng.</p><br />
<p>Chiū-sī hû-chō͘ jîn-seng ê kng. Thài-iông tuì tī sè-kan, thang kóng sī seng-bēng ê goân-thâu. Thài-iông ê kng-soàⁿ oē hō͘ bān-mi̍h oa̍h kap toā-châng. Iâ-so͘ choè sè-kan ê kng, I ê lāi-bīn goân-pún ū oa̍h-miā tī-teh. Só͘-í lán iàu-kín tio̍h kín-sīn 2 hāng:</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; A. Tio̍h khì-sak it-chhè só͘ oē chó͘-tòng Ki-tok ê kng-soàⁿ boē siā kàu lán ê sìn-sim. Choē-ok chiū-sī chit chióng choè-toā chó͘-gāi mi̍h, oē tì-kàu hō͘ Ki-tok ê kng-soàⁿ boē tit-thang ji̍p.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; B. Tio̍h hoaⁿ-hí tī kng ê tiong-ng tiô-thiàu. Pak-pêng ê lâng nā khoàⁿ tio̍h thài-iông, chiū toā siaⁿ hoah, "Ah, chin-suí ê thài-iông!" chiū siat-iân khèng-hō. Lán tiàm tī Iâ-so͘ ê kng ê tiong-kan, iā tio̍h chhin-chhiūⁿ án-ni, tio̍h hoaⁿ-hoaⁿ hí-hí tī I ê kng ê tiong-kan lâi hêng-cháu. Chú Iâ-so͘ kóng, I sī sè-kan ê kng, tāi-khài sī í-siōng só͘ kóng chit 3 khoán.</p><br />
<p>&nbsp; Sè-kan lâng iàu-kín tio̍h lâi chhin-kūn Iâ-so͘, thang tit-tio̍h I ê khé-sī, tit-tio̍h I ê ín-tō, tit-tio̍h I ê hû-chō͘. "Thong sè-kan tîm-le̍k tī o͘-àm ê pháiⁿ-tāi, Sè-kan ê chin-kng sī Iâ-so͘."</p></div>
</body>
</html>