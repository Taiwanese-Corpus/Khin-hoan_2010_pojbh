<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-平埔族</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,平埔族,Pîⁿ-po͘-cho̍k,台灣教會公報/芥菜子,柯設偕">
<meta name="description" content="平埔族
(柯設偕)
1934。12，no。597，pp。27-29
佇台灣有數萬的平埔族。平埔族是比漢人 (一般所咧講的台灣人) 閣較代先來踮佇台灣。通講，平埔族是正台灣人！一般咧講的台灣人，是">
<meta name="author" content="國立台灣師範大學台灣文化及語言文學研究所,柯設偕">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-5054.htm#">台文</a>｜<a href="artical-5054.htm#">中文</a>｜<a href="artical-5054.htm#">日本語</a>｜<a href="artical-5054.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">平埔族</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">平埔族 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第597卷</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1934/12</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報/芥菜子</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：27-29</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：平埔族 [ Pîⁿ-po͘-cho̍k ]</td>
                          </tr>
                          <tr>
                            <td class="gy12" align="left">作者：柯設偕 Koa Siat-kai</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-5054.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-5054.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-5054.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-5054.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-5054.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a9p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>平埔族</p>
<p>(柯設偕)</p>
<p>1934。12，no。597，pp。27-29</p>
<p>佇台灣有數萬的平埔族。平埔族是比漢人 (一般所咧講的台灣人) 閣較代先來踮佇台灣。通講，平埔族是正台灣人！一般咧講的台灣人，是比in較後來才對支那搬過來--的。</p>
<p>&nbsp; 咱著注意一項，就是平埔，生蕃，雖然平平是對南洋海嶼彼方面來--的，iáu-kú in (平埔，生蕃)無siāng種族，有不止大各樣佇咧。</p>
<p>&nbsp; 普通一般咧用這兩句「熟蕃，」「生蕃，」實在真無合，真快予人相混亂佮誤解。聽了親像熟蕃 (平埔族)是生蕃變--的的款。其實照現時研究的結果，平埔族，生蕃，不止有各樣，也是無siāng種族。生蕃袂會變做熟蕃 (平埔族)。熟蕃毋是對生蕃變--的。這項咱著了解。</p>
<p>&nbsp; 佇台灣的傳教，佮平埔族不止有密切的關係佇咧。</p>
<p>&nbsp; 三百外年前，荷蘭人來南部，是傳教佇平埔族的中間(彼時佇南部的漢人無外濟)。有設幾若十間的拜堂，也有設神學校，也有翻譯馬太做平埔話。</p>
<p>&nbsp; 三百外年前，西班牙人來北部，也是傳教佇平埔族的中間(彼時佇北部的漢人猶真少)；也有設學堂教示平埔族。</p>
<p>&nbsp; 南部長老教會設教了，無久就傳教佇平埔族的中間。現時也是猶有平埔族的教會，傳教師，信者佇咧。</p>
<p>&nbsp; 北部長老教會設教，起頭是佇Ho̍h-ló，客人的中間，無久也傳教佇平埔族的中間。現時也是猶有平埔族的教會，傳教師，信者佇咧。</p>
<p>&nbsp; 以上所寫遮的，予咱通知，台灣的教會-不論是荷蘭人，西班牙人設--的，抑是南部長老教會，北部長老教會，-佮平埔族，不止有密切的關係佇咧。</p>
<p>&nbsp; 平埔族的教會現時猶有，平埔族的傳教師猶咧出力為主做工，平埔族的信者也是猶真濟。毋若按呢，咱咧用的聖詩的中間，有濟濟好聽的調，是對平埔族的調提來--的。</p>
<p>&nbsp; 有所在的平埔族，後來因為漢人真濟搬--過來，也受漢人的侵佔，經濟上的壓迫等等，失落土地，百姓四散，in的社 (鄉庄)廢無，對按呢遐的教會也四散，實在真可惜。總是毋通悲觀，設使若會閣揣失落的羊閣聚集倚--來，猶原會閣得著，通利益佇教會。</p>
<p>&nbsp; 早時的平埔族，因為開化的程度不及漢人，也經濟力也較輸漢人，所以受壓迫，搬徙，四散，致到in的社無--去，對按呢自然設佇in中間的拜堂有的煞--去。</p>
<p>&nbsp; 荷蘭人，西班牙人佇三百外年前，所設的教會，神學校等，了後無繼續，信者四散，今仔日無--去。總是咱袂會通嫌彼時荷蘭人，西班牙人，in的熱心佮盡力。咱袂會通笑in (荷蘭人，西班牙人)傳教的人。</p>
<p>&nbsp; 何況今仔日的教會，雖然有所在平埔族四散，致到教會減退，信者四散，拜堂廢無，猶過是一部分的事若定，毋是全部按呢。平埔族的拜堂，傳教師，信者，毋是攏總無--去，是繼續存在佇咧。</p>
<p>&nbsp; 咱今仔日傳教佇無論甚物款的百姓的中間，是咧盡咱對上帝所著做的工。設使後擺咱所引chhoā的信者，抑是咱所設的教會四散減退，抑是入別的宗教，拍算佇彼時陣的人若欲嫌咱，這敢有較無公道，也是有較克虧。</p>
<p>&nbsp; 因為傳教的工是在佇咱，彼个結果是在佇上帝！</p>
<p>&nbsp; 咱看平埔族的衰退四散，毋若毋通笑in，反轉著有同情的心才著。</p>
<p>&nbsp; 這霎寫一个實例來做參考。在早佇宜蘭，有平埔族36社。(原本宜蘭平洋，就是遮的36社的平埔族的土地)。偕牧師來北部設教了後無幾年，就佮伊的學生去宜蘭平洋傳教。起頭遐的平埔族真受氣，有的罵，有的趕。後來有一社有歡喜接納。無久就有濟濟社的平埔族歡喜承受道理，也來領受洗禮。</p>
<p>&nbsp; 人自發的欣慕主的福音，信耶穌基督，就欲thài會共in阻止？因為in有信，自然共in行洗禮。現今設使咱傳道理佇生蕃的中間，in若信，也愛欲領受洗禮，拍算嘛是袂會共in阻止才著。所以彼時佇宜蘭平洋的平埔族36社的中間，有設24間的拜堂。(因為in愛in家己的社家己有拜堂，所以有設24間)。也有濟濟平埔來淡水讀神學校，做傳教的工。後來平埔族36社，因為種種的原因，致到平埔族濟濟搬徙去東部，所以in的社濟濟廢棄，自然拜堂也是紲廢無。總是毋是攏總無去。現時平埔族的信者猶有，有的佇宜蘭平洋，有的徙佇東部，也拜堂佇宜蘭平洋猶有成十間，佇東部--的是去東部的拜堂。</p>
<p>&nbsp; 咱袂會通嫌，傳教佇宜蘭平埔族的中間毋好，是袂會通講設拜堂佇in的中間是毋著。不過in的種族四散，致到所設的拜堂有的煞去，這袂會嫌設教的動機佮方法。</p>
<p>&nbsp; 基督的吩咐是欲傳福音佇逐款種族的人的音佇逐款種族的人的中間。文明人通得，野蠻人也通得，上等人通得，下等人也通得。逐款攏有份佇救世的福音。無論甚物人，伊自發的欣慕道理，信耶穌基督，愛主拯救，要求領受洗禮，這欲thài會共伊阻擋啊！</p>
<p>&nbsp; 設使有的in的動機不純，地基無堅固，半路離開，信仰墮落，彼是in個人對上帝的直接的關係。咱是chhoā人來揣基督，捌基督；人若毋擒牢，放拺基督，彼無法度。</p>
<p>&nbsp; 佇現時人領受洗禮，咱袂會徹底知到in的心內的動機(設使有的有不純的動機佇咧來講，咱嘛是袂會知)。不過咱引chhoā人來信主，領受洗禮，咱若是袂會久長保證伊的信仰(卻會共伊指導，總是袂會保證講伊的信仰的確袂變，袂墮落)。</p>
<p>&nbsp; 閣再教會四散，拜堂廢無，毋若是宜蘭的平埔族有按呢，漢人的所在嘛是有。有興起的所在，也有衰退的所在，這是自然的事。</p>
<p>&nbsp; 佇台灣已經信主的平埔族的兄弟姊妹啊！！恁是台灣數萬的平埔族的先覺者！我向望恁猶原會出力佇傳教的工作，佇袂信主數萬的平埔族的中間。也向望讀報的兄姊，對佇平埔族，或是生蕃，會抱閣較同情，閣較理解，閣較疼痛的精神。</p>
<p>&nbsp; 若是關係「平埔族」的希望，消息，感想，抑是其他的事，若會寫來予我做參考，是真歡喜。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-5054.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a9p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p><strong>Pîⁿ-po͘-cho̍k</strong></p>
<p>(Koa Siat-kai)</p>
<p>1934. 12, no. 597, pp. 27-29</p>
<p>&nbsp; Tī Tâi-oân ū sò͘ bān ê Pîⁿ-po͘-cho̍k. Pîⁿ-po͘-cho̍k sī pí Hàn-jîn (it-poaⁿ só͘ teh kóng ê <em>Tâi-oân lâng</em>) koh-khah tāi-seng lâi tiàm tī Tâi-oân. Thang kóng, Pîⁿ-po͘-cho̍k sī chiàⁿ Tâi-oân lâng! It-poaⁿ teh kóng ê Tâi-oân lâng, sī pí in khah āu-lâi chiah tuì Chi-ná poaⁿ-kè-lâi--ê.</p>
<p>&nbsp; Lán tio̍h chù-ì chi̍t hāng, chiū-sī Pîⁿ-po͘, Chhiⁿ-hoan, sui-jiân pîⁿ-pîⁿ sī tuì Lâm-iûⁿ hái-sū hit hong-bīn lâi--ê, iáu-kú in (Piⁿ-po͘, Chhiⁿ-hoan) bô siāng chéng-cho̍k, ū put-chí toā koh-iūⁿ tī-teh.</p>
<p>&nbsp; Phó͘-thong it-poaⁿ teh ēng chit nn̄g-kù "<em>Se̍k-hoan,</em>" "<em>Chhiⁿhoan,</em>" si̍t-chāi chin bô ha̍h, chin khoài ho͘ lâng saⁿ hūn-loān kap gō͘-kái. Thiaⁿ liáu chhin-chhiūⁿ Se̍k-hoan (Pîⁿ-po͘-cho̍k) sī Chhiⁿ-hoan pìⁿ--ê ê khoán. Kî-si̍t chiàu hiān-sî gián-kiù ê kiat-kó, Pîⁿ-po͘-cho̍k, Chhiⁿ-hoan, put-chí ū koh-iūⁿ, iā sī bô siāng chéng-cho̍k. Chhiⁿ-hoan boē-oē pìⁿ-choè Se̍k-hoan (Pîⁿ-pu-cho̍k). Se̍k-hoan m̄-sī tuì Chhiⁿ-hoan pìⁿ--ê. Chit-hāng lán tio̍h liáu-kái.</p>
<p>&nbsp; Tī Tâi-oân ê thoân-kàu, kap Pîⁿ-po͘-cho̍k put-chí ū bi̍t-chhiat ê koan-hē tī-teh.</p>
<p>&nbsp; Saⁿ-pah goā nî chêng, Hô-lân lâng lâi Lâm-pō͘, sī thoân-kàu tī Pîⁿ-po͘-cho̍k ê tiong-kan (hit-sî tī Lâm-pō͘ ê Hàn-jîn bô goā choē). Ū siat kuí-nā cha̍p keng ê pài-tn̂g, iā ū siat Sîn-ha̍k-hāu, iā ū hoan-e̍k Má-thài choè Pîⁿ-po͘ oē.</p>
<p>&nbsp; Saⁿ-pah goā nî chêng, Se-pan-gâ lâng lâi Pak-pō͘, iā sī thoân-kàu tī Pîⁿ-po͘-cho̍k ê tiong-kan (hit-sî tī Pak-pō͘ ê Hàn-jîn iáu chin chió); iā ū siat o̍h-tn̂g kà-sī Pîⁿ-po͘-cho̍k.</p>
<p>&nbsp; Lâm-pō͘ Tiúⁿ-ló Kàu-hoē siat-kàu liáu, bô kú chiū thoân-kàu tī Pîⁿ-po͘-cho̍k ê tiong-kan. Hiān-sî iā sī iáu ū Pîⁿ-po͘-cho̍k ê kàu-hoē, thoân-kàu-su, sìn-chiá tī-teh.</p>
<p>&nbsp; Pak-pō͘ Tiúⁿ-ló Kàu-hoē siat-kàu, khí-thâu sī tī Ho̍h-ló, Kheh-lâng ê tiong-kan, bô kú iā thoân kàu tī Pîⁿ-po͘-cho̍k ê tiong-kan. Hiān-sî iā sī iáu ū Pîⁿ-po͘-cho̍k ê kàu-hoē, thoân-kàu-su, sìn-chiá tī-teh.</p>
<p>&nbsp; Í-siōng só͘ siá chiah ê, hō͘ lán thang chai, Tâi-oân ê Kàu-hoē-put-lūn sī Hô-lân lâng, Se-pan-gâ lâng siat--ê, á-sī Lâm-pō͘ Tiúⁿ-ló Kàu-hoē, Pak-pō͘ Tiúⁿ-ló Kàu-hoē,- kap Pîⁿ-po͘-cho̍k, put-chí ū bi̍t-chhiat ê koan-hē tī-teh.</p>
<p>&nbsp; Pîⁿ-po͘-cho̍k ê kàu-hoē hiān-sî iáu ū, Pîⁿ-po͘-cho̍k ê thoân-kàu-su iáu teh chhut-la̍t uī Chú choè kang, Pîⁿ-po͘-cho̍k ê sìn-chiá iā sī iáu chin-choē. M̄-nā án-ni, lán teh ēng ê Sèng-si ê tiong-kan, ū choē-choē hó-thiaⁿ ê tiāu, sī tuì Pîⁿ-po͘-cho̍k ê tiāu the̍h-lâi--ê.</p>
<p>&nbsp; Ū só͘-chāi ê Pîⁿ-po͘-cho̍k, āu-lâi in-uī Hàn-jîn chin-choē poaⁿ--kè-lâi, ia siū Hàn-jîn ê chhim-chiàm, keng-chè-siōng ê ap-pek téng-téng, sit-lo̍h thó͘-toē, peh-sìⁿ sì-soàⁿ, in ê siā (hiuⁿ-chng) hoè-bô, tuì án-ni hiah ê kàu-hoē iā sì-soàⁿ, si̍t-chāi chin khó-sioh. Chóng-sī m̄-thang pi-koan, siat-sú nā oē koh chhē sit-lo̍h ê iûⁿ koh chū-chi̍p oá--lâi, iû-goân oē koh tit-tio̍h, thang lī-ek tī kàu-hoē.</p>
<p>&nbsp; Chá-sî ê Pîⁿ-po͘-cho̍k, in-uī khai-hoà ê thêng-tō͘ put-ki̍p Hàn-jîn, iā keng-chè la̍t iā khah-su Hàn-jîn, só͘-í siū ap-pek, poaⁿ-soá, sì-soàⁿ, tì-kàu in ê siā bô--khì, tuì án-ni chū-jiân siat tī in tiong-kan ê pài-tn̂g ū ê soah--khì.</p>
<p>&nbsp; Hô-lân lâng, Se-pan-gâ lâng tī saⁿ-pah goā nî chêng, só͘ siat ê kàu-hoē, Sîn-ha̍k-hāu téng, liáu-āu bô kè-sio̍k, sìn-chiá sì-soaⁿ, kin-á-ji̍t bô--khì. Chóng-sī lán boē-oē thang hiâm hit-sî Hô-lân lâng, Se-pan-gâ lâng, in ê jia̍t-sim kap chīn-la̍t. Lán boē-oē thang chhiò in (Hô-lân lâng, Se-pan-gâ lâng) thoân-kàu ê lâng.</p>
<p>&nbsp; Hô-hòng kin-á-ji̍t ê kàu-hoē, sui-jiân ū só͘-chāi Pîⁿ-po͘-cho̍k sì-soàⁿ, tì-kàu kàu-hoē kiám-thè, sìn-chiá sì-soàⁿ, pài-tn̂g hoè-bô, iáu-kú sī chi̍t-pō͘-hūn ê sū nā-tiāⁿ, m̄-sī choân-pō͘ án-ni. Pîⁿ-po͘-cho̍k ê pài-tn̂g, thoân-kàu-su, sìn-chiá, m̄-sī lóng-chóng bô--khì, sī kè-sio̍k chûn-chāi tī-teh.</p>
<p>&nbsp; Lán kin-á-ji̍t thoân-kàu tī bô lūn sím-mi̍h khoán ê peh-sìⁿ ê tiong-kan, sī teh chīn lán tuì Siōng-tè só͘ tio̍h choè ê kang. Siat-sú āu-pái lán só͘ ín-chhoā ê sìn-chiá, á-sī lán só͘ siat ê kàu-hoē sì-soàⁿ kiám-thè, á-sī ji̍p pa̍t ê chong-kàu, phah-sǹg tī hit sî-chūn ê lâng nā beh hiâm lán, che káⁿ ū khah bô kong-tō, iā sī ū khah khek-khui.</p>
<p>&nbsp; In-uī thoân-kàu ê kang sī chāi tī lán, hit ê kiat-kó sī chāi tī Siōng-tè!</p>
<p>&nbsp; Lán khoàⁿ Pîⁿ-po͘-cho̍k ê soe-thè sì-soàⁿ, m̄-nā m̄-thang chhiò in, hoán-tńg tio̍h ū tông-chêng ê sim chiah tio̍h.</p>
<p>&nbsp; Chit-tia̍p siá chi̍t ê si̍t-lē lâi choè chham-khó. Chāi-chá tī Gî-lân, ū Pîⁿ-po͘-cho̍k 36 siā. (Goân-pún Gî-lân pîⁿ-iûⁿ, chiū-sī chiah ê 36 siā ê Pîⁿ-po͘-cho̍k ê thó͘-toē). Kai Bo̍k-su lâi Pak-pō͘ siat-kàu liáu-āu bô kuí-nî, chiū kap i ê ha̍k-seng khì Gî-lân pîⁿ-iûⁿ thoân-kàu. Khí-thâu hiah ê Pîⁿ-po͘-cho̍k chin siū-khì, ū-ê mā, ū-ê koáⁿ. āu-lâi ū chi̍t siā ū hoaⁿ-hí chiap-la̍p. Bô kú chiū ū choē-choē siā ê Pîⁿ-po͘-cho̍k hoaⁿ-hí sêng-siū tō-lí, iā lâi niá-siū soé-lé.</p>
<p>&nbsp; Lâng chū-hoat-tek him-bō͘ Chú ê Hok-im, sìn Iâ-so͘ Ki-tok, chiū beh thài oē kā in chó͘-chí? In-uī in ū sìn, chū-jiân kā in kiâⁿ soé-lé. Hiān-kim siat-sú lán thoân tō-lí t7 Chhiⁿ-hoan ê tiong-kan, in nā sìn, iā ài beh niá-siū soé-lé, phah-sǹg mā-sī boē-oē kā in chó͘-chí chiah tio̍h. Só͘-í hit-sî tī Gî-lân pîⁿ-iûⁿ ê Piⁿ-po͘-cho̍k 36 siā ê tiong-kan, ū siat 24 keng ê pài-tn̂g. (In-uī in ài in ka-kī ê siā ka-kī ū pài-tn̂g, só͘-í ū siat 24 keng). iā ū choē-choē Pîⁿ-po͘ lâi Tām-suí tha̍k Sîn-ha̍k-hāu, choè thoân-kàu ê kang. āu-lâi Pîⁿ-po͘-cho̍k 36 siā, in-uī chióng-chióng ê goân-in, tì-kàu Pîⁿ-po͘-cho̍k choē-choē poaⁿ-soá khì Tang-pō͘, só͘-í in ê siā choē-choē hoè-khì, chū-jiân pài-tn̂g iā sī soà hoè-bô. Chóng-sī m̄-sī lóng-chóng bô-khì. Hiān-sî Pîⁿ-po͘-cho̍k ê sìn-chiá iáu ū, ū-ê tī Gî-lân pîⁿ-iûⁿ, ū-ê soá tī Tang-pō͘, iā pài-tn̂g tī Gî-lân pîⁿ-iûⁿ iáu ū chiâⁿ cha̍p keng, tī Tang-pō͘--ê sī khì Tang-pō͘ ê pài-tn̂g.</p>
<p>&nbsp; Lán boē-oē thang hiâm, thoân-kàu tī Gî-lân Pîⁿ-po͘-cho̍k ê tiong-kan m̄ hó, sī boē-oē thang kóng siat pài-tn̂g tī in ê tiong-kan sī m̄-tio̍h. Put-kò in ê chéng-cho̍k sì-soàⁿ, tì-kàu só͘ siat ê pài-tn̂g ū-ê soah-khì, che boē-oē hiâm siat-kàu ê tōng-ki kap hong-hoat.</p>
<p>&nbsp; Ki-tok ê hoan-hù sī beh thoân Hok-im tī ta̍k khoán chéng-cho̍k ê lâng ê im tī ta̍k khoán chéng-cho̍k ê lâng ê tiong-kan. Bûn-bêng lâng thang tit, iá-bân lâng iā thang tit, siōng-téng lâng thang tit, hā-téng lâng iā thang tit. Ta̍k khoán lóng ū hūn tī Kiù-sè ê Hok-im. Bô lūn sím-mi̍h lâng, i chū-hoat-tek him-bō͘ tō-lí, sìn Iâ-so͘ Ki-tok, ài Chú chín-kiù, iau-kiû niá-siū soè-lé, che beh thài oē kā i chó͘-tòng ah!</p>
<p>&nbsp; Siat-sú ū-ê in ê tōng-ki put-sûn, toē-ki bô kian-kò͘, poàⁿ-lō͘ lī-khui, sìn-gióng tuī-lo̍h, he sī in kó͘[sic.] lâng tuì Siōng-tè ê ti̍t-chiap ê koan-hē. Lán sī chhoā lâng lâi chhē Ki-tok, bat Ki-tok; lâng nā m̄ khîⁿ-tiâu, pàng-sak Ki-tok, he bô hoat-tō͘.</p>
<p>&nbsp; Tī hiān-sî lâng niá-siū soé-lé, lán boē-oē thiat-té chai kàu in ê sim-lāi ê tōng-ki (siat-sú ū-ê ū put-sûn ê tōng-ki tī-teh lâi kóng, lán mā-sī boē-oē chai). Put-kò lán ín-chhoā lâng lâi sìn Chú, niá-siū soé-lé, lán nā-sī boē-oē kú-tn̂g pó-chèng i ê sìn-gióng (khiok oē kā i chí-tō, chóng-sī boē-oē pó-chèng kóng i ê sìn-gióng tek-khak boē piàn, boē tuī-lo̍h).</p>
<p>&nbsp; Koh-chài kàu-hoē sì-soàⁿ, pài-tn̂g hoè-bô, m̄-nā sī Gî-lân ê Pîⁿ-po͘-cho̍k ū án-ni, Hàn-jîn ê só͘-chāi mā-sī ū. Ū heng-khí ê só͘-chāi, iā ū soe-thè ê só͘-chāi, che sī chū-jiân ê sū.</p>
<p>&nbsp; Tī Tâi-oân í-keng sìn-chú ê Pîⁿ-po͘-cho̍k ê hiaⁿ-tī chí-bē ah!! Lín sī Tâi-oân sò͘-bān ê Pîⁿ-po͘-cho̍k ê sian-kak-chia! Goá ǹg-bāng lín iû-goân oē chhut-la̍t tī thoân-kàu ê kang-chok, tī bē sìn Chú sò͘-bān ê Pîⁿ-po͘-cho̍k ê tiong-kan. iā ǹg-bāng tha̍k <em>Pò </em>ê hiaⁿ-chí, tuì tī Pîⁿ-po͘-cho̍k, he̍k-sī Chhiⁿ-hoan, oē phāu koh-khah tông-chêng, koh-khah lí-kái, koh-khah thiàⁿ-thàng ê cheng-sîn.</p>
<p>&nbsp; Nā-sī koan-hē "<em>Pîⁿ-po͘-cho̍k"</em> ê hi-bōng, siau-sit, kám-sióng, á-sī kî-thaⁿ ê sū, nā oē siá lâi hō͘ goá choè chham-khó, sī chin hoaⁿ-hí.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>