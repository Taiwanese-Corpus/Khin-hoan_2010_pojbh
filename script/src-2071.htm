<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-拯救（小說）</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,拯救（小說）,CHÍN-KIÙ (SIÁU-SOAT),芥菜子">
<meta name="description" content=" 拯救（小說）
老母看著，真可憐就講：「Taⁿ好lah！有拍就好lah！」，beh去為&ecirc;時，老父受氣講：「你恬恬，各人去做各人&ecirc;工」；「這个查某囡仔無拍to毋聽 喙」，就對查">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 8</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2070.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f529f00adb8.jpg" target="src"><img src="../album/artical/49f529f00adb8.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-7</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：拯救（小說） CHÍN-KIÙ (SIÁU-SOAT)</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Keh Téng-sūn 郭頂順</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="text-align: center;">&nbsp;<span style="font-size: medium;">拯救（小說）</span></p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">老母看著，真可憐就講：「Taⁿ好lah！有拍就好lah！」，beh去為&ecirc;時，老父受氣講：「你恬恬，各人去做各人&ecirc;工」；「這个查某囡仔無拍to毋聽 喙」，就對查某囡仔講：「後擺敢koh去無？」。若是查某囡仔無應就koh拍，已經真thi&aacute;m，查某囡仔孤不衷講：「毋敢lah」老父箠&aacute;下teh，就 做伊去市場辦伊&ecirc;代誌。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">這个老父名叫陳正直，現時搬來佇一個小街市，teh予市場&ecirc;會社倩，真g&acirc;u趁錢也真g&acirc;u開，所以一家無賰錢定定散散。伊幾若年前是一个好額人，t&ograve;a佇大街市；總是因為伊&ecirc;袂滿足，去買當時teh賣人&ecirc;株券也失敗。所以taⁿ著逐日勞苦chiah有thang食。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">Kap一个真thang可取&ecirc;婦人人，名蔡寶玉，結婚十所年孤單一个查某囡仔名叫水蓮；今年十一歲。對這个囡仔&ecirc;穿插逐日真鮮chhioh真次序，總是無 媠，就thang知毋是老母&ecirc;貧憚，是老父&ecirc;散赤。水蓮真媠真得人疼koh真g&acirc;u；學校讀soah若轉來，就幫贊伊&ecirc;老母洗衫煮飯。所以予伊&ecirc;父母真疼 伊。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">Taⁿ，按怎chiah乖&ecirc;囡仔會予伊&ecirc;老父拍到按呢？就是拍伊去做禮拜。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">有一日對學校轉來佇同伴hia thit-th&ocirc; &ecirc;時，無張持觸著石，血流真濟，拄拄彼時有一個主日學&ecirc;先生，名叫陳有為，對遐過看見血直直流，就緊拆伊&ecirc;手巾包伊&ecirc;跤，chhōa伊到家己&ecirc;厝，用藥 kā伊糊；就kap伊&ecirc;同伴chhōa伊到厝。水蓮kā先生說謝beh入去&ecirc;時，先生叫伊若好chiah去伊遐thit-th&ocirc;。查某囡仔將這个代誌kā 老母講：老母聽了真呵咾先生，也想beh看伊，總是到戶碇已經無看見人。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">禮拜日水蓮&ecirc;跤好，去先生遐thit-th&ocirc;，先生順續chhōa伊去禮拜堂看主日學。伊看著主日學&ecirc;學生逐&ecirc;真活動，歡歡喜喜，伊也想&agrave;i入。出禮拜長 問先生看伊會得入袂？先生允伊；也講真濟耶穌來歷予伊聽，水蓮真快kap有為先生熟似，因為先生定定笑gī-gī，真心適、真親切。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">對彼霎了後查某囡仔逐禮拜攏有去赴主日學。若有閒就來先生遐學字母：真巧koh真勉強，所以毋上三月日就字母攏看了。有一日水蓮到真暗猶the復習字母&ecirc; 時，老父食酒轉來，問伊看teh看啥物。水蓮笑gī-gī，攏袂記得老父有禁伊讀耶穌&ecirc;冊，就講「Neh，阿爸這你捌無？」「He ki&aacute;m毋是紅毛字？你tang時也遐g&acirc;u會讀彼款字！」「毋是leh，人這B CH CHH？」「白話字&ecirc;字母lah，我頂日kā你討一錢去買&ocirc;e，我一張攏會曉讀lah neh。遮嘛一本聖詩真心leh，我讀你聽heh」彼時teh紩衫&ecirc;老母也行倚來。水蓮就讀，「上帝創造天kap地。生成萬物逐項會。Kong----- -，彼時老父聽見講著，上帝就知是耶穌到&ecirc;冊，真受氣「你去叼位提這款冊，提來，我提來去燒」就kā查某囝搶字母kap詩，想beh提去hiat落灶孔。 水蓮入去，講。阿爸hit本時毋是我&ecirc;，彼本先生&ecirc;？總是無采工，老父已經hiat落去lah。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">這个老父就是一款&ecirc;性質，真快受氣，不管啥物代誌，若想按呢就行按呢。無偌久對窗&aacute;有聽著老父teh睏&ecirc;聲，kohⁿ-kohⁿ-叫。總是佇灶空口水蓮干 但流目屎teh看變做火灰&ecirc;字母kap詩。老母安慰伊chhōa伊去眠床。總是水蓮倒teh攏袂睏得。毋過teh受氣伊&ecirc;老父kā伊燒去，干但煩惱毋若對 先生袂得過，也想講對上帝袂得過&ecirc;款，因為伊問老母講毋知耶穌會赦免伊&aacute;袂？老母講隔日拄拄是禮拜日，chiah beh chhōa伊去先生in兜會毋著。水蓮安心chiah睏。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">隔日老母kap查某囝到先生&ecirc;厝，就講所拄著&ecirc;情形，也講伊真煩惱ch&iacute;m-m&aacute;無夠額&ecirc;錢thang賠伊，也問先生看會且慢幾若日ā袂。這个中間水蓮恬 恬干但流目屎。先生看著，提伊&ecirc;手巾起來拭查某囡仔&ecirc;目屎，講：「你按怎teh哭，毋是你燒&ecirc;，所以毋免驚。就kā伊&ecirc;老母講：「正直嫂，作你安心」就去 冊櫥提一本別本聖詩來。彼本若是燒去，遮猶一本提去用。這个中間正直嫂心內想講按怎會chiah親切。伊&ecirc;目睭親像teh kā伊說謝&ecirc;款。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">學校&ecirc;歇熱賰無幾日&ecirc;時，這个地方也有the普渡。正直兄用真濟錢；一桌辦到真生臊。伊就夯香去來拜好兄弟&aacute;保庇。無拜了問看水蓮走t&aacute;i去，就四界找四 界叫。老父找到房間看見水蓮bih佇遐，就kā khi&uacute;出來，「我叫hiah大聲，你按怎t&igrave;ⁿ無聽見，kūi khah緊去拜」查某囡仔就走去門口，夯香跪teh，就拜講：「疼痛阮&ecirc;上帝求你憐憫阮，予阮阿母kap阿爸毋thang拜好兄弟仔，毋thang拜神 明，著緊來拜上帝。求你滅無假&ecirc;上帝chiah袂予阮阿爸阿母去拜伊，求你------阮靠主&ecirc;名來求心所願」老父毋知伊是teh拜上帝。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">老父一禮拜chiah有容允水蓮討一錢。總是這日普渡歡喜囡仔跪teh拜遐久，就家己提五錢予伊。也學校beh開學&ecirc;時，koh對老母得著五錢； chiah-&ecirc;攏儉起來，雖b&oacute;ng一禮拜一錢一錢，taⁿ所積&ecirc;已經有夠thang買一本掛譜&ecirc;詩。伊&ecirc;歡喜毋是小可。水蓮提彼本kā先生借&ecirc;，去還， 也續講按怎儉幾若月日chiah有得著一本詩。先生聽了真呵咾伊，也知影水蓮愛唱歌，就熱心教伊譜，學&ecirc;人骨力，教&ecirc;人熱心，所以彼中間&ecirc;進步是真緊。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">有一日先生叫伊著招伊&ecirc;老母來聽。水蓮應講後禮拜chiah招看leh，就離開先生。猶未到厝遠遠就有看見老母徛佇門裡teh等，就歡喜緊走去，伊&ecirc;老母 對看有為先生會hiah親切，就真贊成基督教，也真&agrave;i去聽道理。總是伊無親像查某囝遐好膽，驚丈夫責備。水蓮走倚就講「先生叫我後禮拜著招你去做禮拜； 來去neh。阿爸著到欲暗&aacute; chiah會轉來，咱到彼時陣to會轉來lah，所以毋免驚」老母拄teh想&agrave;i去，koh予水蓮招著就允伊好。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">禮拜日下晡牧師楊凡標拄拄teh講&lsquo;死 &ecirc;問題。正直嫂聽了真感激，真注神聽。牧師講：「咱這世間&ecirc;裁判官對跪佇伊&ecirc;面前&ecirc;罪人講。「定你死罪」罪人瞌頭求講：「這班赦免我，我後擺毋敢koh做 歹lah，我毋敢koh犯罪lah！」裁判官講：「無，佇chia無赦免。我毋是teh辦將來&ecirc;事，我是辦你到這霎&ecirc;所作。你因為你&ecirc;罪著死」 裁判官koh khah嚴你知毋？你若有一屑仔罪著定死罪你知毋？Taⁿ啥人敢講恁無罪？Ah！兄弟姊妹ah！死後&ecirc;裁判官koh khah嚴你知毋？你若有一屑仔罪著定死罪你知毋？Taⁿ啥人敢講恁無罪？Ah！若有罪&ecirc;人著緊來予耶穌擔。耶穌beh救恁，毋thang延遷！「牧師就 拆十字架&ecirc;道理，講看耶穌按怎替咱死。提放蕩子&ecirc;譬喻，講看上帝偌呢&agrave;i咱chiah-&ecirc;放蕩子轉去。就koh接續講：「我捌佇上海看見一個人，頭&agrave;ⁿ- &agrave;ⁿ，心肝teh想錢，拖車直直行。我看見一張電車teh來真危險，走倚直直hoah講：「某人危險電車來lah！總是彼个人全然毋聽，&aacute;是無欲聽，電車 到，就kā伊kauh落去。結局死。咱這世間真濟親像這款心肝ǹg世間；家己若想有利益，就無管用啥物手段，囤錢teh歡喜，有人忠告伊，伊也無欲聽。這 款到尾按怎？這款就是親像蘆竹&ecirc;某ǹg世間，到尾上帝予伊死」</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">「Taⁿ我就是徛佇十字街路，親像驛夫夯旗仔teh喝講：「某人ah！對彼條路去無埠，車teh欲kauh死你，著對遮這條khah細條&ecirc;，因為這條細條 &ecirc;，無車thang kauh，真安全，我按呢舉旗仔喝來喝去，若有聽我&ecirc;話&ecirc;人得著平安；若無就定著死。Taⁿ恁毋知有欲聽我teh講這條真&ecirc;活路&aacute;無？」牧師&ecirc;話氣夠額有 力thang感化這个婦人人。牧師講soah有為先生送伊到厝。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">丈夫看見某入來就問看彼个來到門裡彼个，是啥物人。某應講，彼个是水蓮&ecirc;先生也真親切，ch&iacute;m-m&aacute;送伊轉來。「你是去叼位？」「去聽道理」「啥物人允 准你去聽彼款番仔道理？」伊&ecirc;餓予伊koh khah惡，干但講：「後擺chiah koh去看leh，khah緊創一個來食，腹肚餓。厝裡&ecirc;代誌毋做亂亂kap查甫行」這个中間水蓮連驚伊猶原會予老父罵，就緊去灶跤捾茶出來，「阿爸啉 茶」。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">兩月日&ecirc;中間寶玉姐仔逐禮拜to有去禮拜，khah早轉來，毋捌予丈夫發見著。總是有一日丈夫，人毋拄好，忽然間轉來到厝看見in某無佇teh，就僥疑伊去做禮拜。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">就受氣，隨時去禮拜堂，到遐看見無人佇teh，就koh走轉來，到厝又koh看某無佇teh，心肝pho̍k-pho̍k chh&eacute;ng，頭殼做一下眩起來，受氣差不多擋袂稠。因為伊想講敢是佇彼khian先生in兜，伊就koh出去。先生看見伊來就好禮，「Ah。正直兄來 坐，我佇teh開拆這本聖冊予正直嫂聽。」正直兄受氣講：「恁&ecirc;聖冊ki&aacute;m有講話得亂亂kap人&ecirc;某坐teh講話？」無欲予先生辯解，對伊&ecirc;某講：「轉 來去。」有為先生想講若無來去講予伊了解，毋知欲按怎款待in某，就t&egrave;後面去。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">到厝丈夫拄teh責備「你啥事koh去，我ki&aacute;m無叫你毋thang去，」&ecirc;時，有為先生入來。正直兄看著先生入來，就請吞忍，想講beh注意，看伊&ecirc; 某會按怎款待伊。先生坐teh就講：「正直兄你敢真受氣，是因為你無明白。基督教是真&ecirc;宗教，我chiah chhōa恁來入；上帝是真&ecirc;我chiah &agrave;i chhōa恁來拜伊。」彼時正直講：「彼款番仔教是番仔來台灣欲騙人--&ecirc;，你會予騙得若是我袂予騙得」</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">「Ah，正直兄，彼款是毋捌字&ecirc;人teh講&ecirc;話，有幾若項毋著你知無？咱teh講番仔是現在生活程度猶真低，無文明，上少嘛著比咱khah無發達&ecirc; chiah會叫得。Taⁿ咱台灣人予人叫做土人欲受氣，汰討會用得對比咱khah文化&ecirc;西洋人叫做番仔。你koh一項毋著，是想講耶穌教輸歐羅巴洲&ecirc;；總 是毋thang 袂記得耶穌是對亞西亞洲出世--&ecirc;。是對亞西亞傳過去到歐羅巴，也in想講要緊著傳予東洋，也in一部份chiah來台灣。所以in是beh來救咱毋是 beh騙咱。」「毋過咱有王爺、媽祖、神明。孔子chiah濟神，to拜袂了koh去拜到上帝！」</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">「好朋友，真&ecirc;神敢有遐濟&ecirc;若是真&ecirc;一个就到額。親像日頭，真&ecirc;，一个就到額，若幾若&ecirc;就擋袂稠；若是假&ecirc;親像細粒星就真濟嘛無夠光。Koh一項，正直兄 請你想看是神做人chiah應該，&aacute;是人做神khah應該，你所講遐个神，咱敢有受in作？無，遐个是人假造&ecirc;。咱造&ecirc;神無價值thang拜。G&acirc;u人， 咱著用尊敬毋thang用拜&ecirc;。」這个中間正直兄厭倦，想法度beh閃避這个先生就講：「我i&aacute;有代誌佇市場著來去辦。」對in某講：你也著去創食。就出 去行行leh，無偌久入來想先生的確轉去，總是到聽nih看某kap查某囝真注神teh聽先生講話，真受氣問講：飯煮熟未，toh teh聽先生講道理各人有代誌著緊去創。水蓮土腳掃掃leh</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">有為先生看見正直兄無啥物歡迎&ecirc;款，就講：taⁿ晚lah，我著好轉去。正直兄真袂安，伊&ecirc;某定定kap先生做伙，就叫伊&ecirc;某來　你按怎會chiah好款 待彼个耶穌到&ecirc;先生到按呢？應講，我teh款待伊，毋值著伊teh款待我，伊成親切。丈夫聽著這句koh-khah袂安。親像今仔日，領洗禮嘛是予這个真 眷顧我真濟項&ecirc;代誌。啥物號做領洗禮？就是入耶穌到&ecirc;證據lah。丈夫生狂問講：你按怎chiah好膽？有祖公thang拜，啥事chiah不孝！用無溫 純&ecirc;話講：你beh講無孝；毋koh你若評phēng看，就知影耶穌到&ecirc;人比咱拜佛&ecirc;人khah有孝。丈夫做這下受氣，免講！洗禮去討轉來，去取消彼个證 據，若無下昏kā我出去！丈夫&ecirc;話去真狠koh有威嚴，某聽著這句無話thang應，心肝n&aacute;準beh爆裂，真艱苦，目屎流出，彼下昏無食，仆佇眠床求上 帝著指示伊著行&ecirc;路。Teh祈禱&ecirc;中間想著有為先生捌講：恁若beh就近我著放sak父母、某囝、兄弟；chiah是我&ecirc;學生。」（路加14:26.）</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">「Ah，有影我若beh做主&ecirc;學生，著聽耶穌&ecirc;話khah贏佇丈夫。我放sak丈夫來t&ograve;e主。」決意了心肝歡喜beh起來&ecirc;時，看見水蓮也歸佇伊&ecirc;身邊teh祈禱。老母&ecirc;心肝koh cha̍t起來。</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">Ah！這个囝無放sak ki&aacute;m袂用得，ah，我袂忍得！我疼這個囝贏過我&ecirc;性命，我一時to袂離得。Ah！若會得免我離這个囝！」彼時n&aacute;準佇耳孔邊有聲「講：袂，袂用得，你 著放sak你所疼&ecirc;囝來t&egrave;我。」老母心肝cha̍t，目屎滴落佇囡仔&ecirc;頭毛，「阿蓮&aacute;我著轉來去阿公遐，你kap我來去到車頭好毋？」「好lah！阿母 你毋thang煩惱，耶穌kap你相kap佇teh。母囝the beh出門&ecirc;-時，老父因為伊也真疼這个囡仔，就講：「阿蓮ah你著t&ograve;a遮」應講，「人我beh送阿母到車頭。」</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">暝已經暗，路站遠，兩個到車頭無久暗車連鞭到。老母爬上車，囡仔徛佇車邊兩個相si&ograve;ng &ecirc;時目屎就就，&agrave;i講&ecirc;話講袂得出來。時間到，水螺tu-tu叫。Ah！真可憐！老母聽著這个聲，心肝n&aacute; teh予鑽仔ui， t&ograve;a愈久愈艱苦。目屎t&egrave;彼个聲直直流出。老母想講chiah暗，風、雨chiah透，beh予查某囝家己一个轉去，毋甘，叫伊續起來kap伊做陣去。 總是查某囡仔拭目屎講：我著chhōa阿爸去聽道理。我毋thang kap你去；我嘛無買車單。車振動兩爿目屎n&aacute;流。總是佇無偌遠&ecirc;時，水蓮忽然大聲hoah講：阿母ah，毋免煩惱，我chiah來去chhōa你轉來</p><br />
<p class="Msoⁿormal" style="text-justify: inter-ideograph; margin: 9pt 18pt 9pt 0cm; text-align: justify; mso-para-margin-top: .5gd; mso-para-margin-right: 18.0pt; mso-para-margin-bottom: .5gd; mso-para-margin-left: 0cm;">老母聽著續尾這句，心肝到極受安慰　Ǹg望有影會去chhōa伊（猶未了，後號beh koh續接）</p><br />
<p>&nbsp;</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center"><strong><span style="font-size: medium;">CH&Iacute;N-KI&Ugrave; (SI&Aacute;U-SOAT)</span></strong></p><br />
<p>&nbsp;&nbsp; Lāu-b&uacute; kh&ograve;aⁿ-tio̍h, chin kh&oacute;-l&icirc;n chiū k&oacute;ng, "Taⁿ h&oacute; lah! Ū phah chiū h&oacute; lah!", beh kh&igrave; ūi &ecirc; s&icirc;, lāu-pē siū-kh&igrave; k&oacute;ng, "L&iacute; tiām-tiām, k&oacute;͘ l&acirc;ng kh&igrave; ch&ograve;e k&oacute;͘ l&acirc;ng &ecirc; kang"; "chit &ecirc; cha-b&oacute;͘ g&iacute;n-n&aacute; b&ocirc; phah to m̄ thiaⁿ-chh&ugrave;i", chiū t&ugrave;i cha-b&oacute;͘ g&iacute;n-n&aacute; k&oacute;ng, "āu p&aacute;i k&aacute;ⁿ koh kh&igrave; b&ocirc;?". Nā-sī cha-b&oacute;͘ g&iacute;n-n&aacute; b&ocirc; &igrave;n chiū koh phah, &iacute;-keng chin thi&aacute;m, cha-b&oacute;͘ g&iacute;n-n&aacute; ko͘-put-chong k&oacute;ng, "M̄-k&aacute;ⁿ lah" Lāu-pē chh&ecirc; &aacute; hē teh, chiū ch&ograve;e i kh&igrave; chhī-ti&ucirc;ⁿ pān i &ecirc; tāi-ch&igrave;.</p><br />
<p>&nbsp; Chit &ecirc; lāu-pē mi&acirc; ki&ograve; T&acirc;n Ch&egrave;ng-ti̍t, hiān-s&icirc; poaⁿ l&acirc;i tī chi̍t-&ecirc; sio koe-chhī, teh hō͘ chhī-ti&ucirc;ⁿ &ecirc; hōe-siā chhi&aacute;ⁿ, chin g&acirc;u th&agrave;n-ch&icirc;ⁿ iā chin g&acirc;u khai, s&oacute;͘-&iacute; chi̍t ke b&ocirc; chhun ch&icirc;ⁿ tiāⁿ-tiāⁿ s&agrave;n-s&agrave;n. I k&uacute;i-nā n&icirc; ch&ecirc;ng sī chi̍t &ecirc; h&oacute;-gia̍h l&acirc;ng, t&ograve;a tī tōa koe-chhī; ch&oacute;ng-sī in-ūi i &ecirc; bōe b&oacute;an-chiok, kh&igrave; b&oacute;e tng-s&icirc; teh bē l&acirc;ng &ecirc; tu-kǹg iā sit-pāi. S&oacute;͘-&iacute; taⁿ tio̍h ta̍k-ji̍t l&ocirc;-kh&oacute;͘ chiah ū thang chia̍h.</p><br />
<p>&nbsp; Kap chi̍t &ecirc; chin thang kh&oacute;-chh&uacute; &ecirc; hū-j&icirc;n l&acirc;ng, mi&acirc; Chh&ograve;a P&oacute;͘-ge̍k, kiat-hun cha̍p-s&oacute;͘ n&icirc; ko͘-toaⁿ chi̍t &ecirc; cha-b&oacute;͘ g&iacute;n-n&aacute; mi&acirc; ki&ograve; Ch&uacute;i-li&acirc;n; kin-n&icirc; cha̍p-it h&egrave;. T&ugrave;i chit &ecirc; g&iacute;n-n&aacute; &ecirc; chhēng-chhah ta̍k-ji̍t chin chhiⁿ-chhioh chin chh&ugrave;-sū, ch&oacute;ng-sī b&ocirc; s&uacute;i, chiū thang chai m̄-sī lāu-b&uacute; &ecirc; p&icirc;n-tōaⁿ, sī lāu-pē &ecirc; s&agrave;n-chhiah. Ch&uacute;i-li&acirc;n chin s&uacute;i chin tit l&acirc;ng thi&agrave;ⁿ koh chin g&acirc;u; ha̍k-hāu tha̍k-soah nā tńg l&acirc;i, chiū pang-chān i &ecirc; lāu-b&uacute; s&oacute;e saⁿ ch&iacute;-pn̄g. S&oacute;͘-&iacute; hō͘ i &ecirc; pē-b&uacute; chin thi&agrave;ⁿ i.</p><br />
<p>&nbsp; Taⁿ, &aacute;n-ch&oacute;aⁿ chiah koai &ecirc; g&iacute;n-n&aacute; ōe hō͘ i &ecirc; lāu-pē phah k&agrave;u &aacute;n-ni? Chiū-sī phah i kh&igrave; ch&ograve;e l&eacute;-p&agrave;i.</p><br />
<p>&nbsp; Ū chi̍t ji̍t t&ugrave;i ha̍k-hāu tńg l&acirc;i tī t&acirc;ng-phōaⁿ hia thit-th&ocirc; &ecirc; s&icirc;, b&ocirc; iuⁿ-t&icirc; tak-tio̍h chio̍h, huih l&acirc;u chin chōe, t&uacute;-t&uacute; hit s&icirc; ū chi̍t &ecirc; ch&uacute;-ji̍t o̍h &ecirc; sian-siⁿ, mi&acirc; ki&ograve; T&acirc;n I&uacute;-&ucirc;i, t&ugrave;i hia k&egrave; kh&ograve;aⁿ-k&igrave;ⁿ huih ti̍t-ti̍t-l&acirc;u, chiū k&iacute;n thiah i &ecirc; chhi&uacute;-kun pau i &ecirc; kha, chhōa i k&agrave;u ka-kī &ecirc; chh&ugrave;, ēng io̍h kā i k&ocirc;͘; chiū kap i &ecirc; tāng-phōaⁿ chhōa i k&agrave;u-chh&ugrave;. Ch&uacute;i-li&acirc;n kā sian-siⁿ seh siā beh ji̍p-kh&igrave; &ecirc; s&icirc;, sian-siⁿ ki&ograve; i nā h&oacute; chiah kh&igrave; i hia thit-th&ocirc;͘. Cha-b&oacute;͘ g&iacute;n-n&aacute; chiong chit &ecirc; tāi-ch&igrave; kā lāu-b&uacute; k&oacute;ng, lāu-b&uacute; thiaⁿ li&aacute;u chin o-l&oacute; sian-siⁿ, iā siūⁿ beh kh&ograve;aⁿ i, ch&oacute;ng-sī k&agrave;u hō͘-tēng &iacute;-keng b&ocirc; kh&ograve;aⁿ-k&igrave;ⁿ l&acirc;ng.</p><br />
<p>&nbsp; L&eacute;-p&agrave;i ji̍t Ch&uacute;i-li&acirc;n &ecirc; kha h&oacute;, kh&igrave; sian-siⁿ hia thit-th&ocirc;, sian-siⁿ sūn-s&ograve;a chhōa i kh&igrave; l&eacute;-p&agrave;i-tn̂g kh&ograve;aⁿ Ch&uacute;-ji̍t-o̍h. I kh&ograve;aⁿ-tio̍h ch&uacute;-ji̍t-o̍h &ecirc; ha̍k-seng ta̍k-&ecirc; chin o̍ah-tāng, hoaⁿ-hoaⁿ h&iacute;-h&iacute;, i iā siūⁿ &agrave;i ji̍p. Chhut l&eacute;-p&agrave;i tn̂g mn̄g sian-siⁿ kh&ograve;aⁿ i ōe-tit ji̍p bōe? Sian-siⁿ &uacute;n-i; iā k&oacute;ng chin-chōe I&acirc;-so͘ l&acirc;i-le̍k hō͘ i thiaⁿ, Ch&uacute;i-li&acirc;n chin kh&ograve;ai kap I&uacute;-&ucirc;i sian-siⁿ se̍k-sāi, in-ūi sian-siⁿ tiāⁿ-tiāⁿ chhi&ograve; gī-gī, chin sim-sek, chin chhin-chhat.</p><br />
<p>&nbsp; T&ugrave;i hit tia̍p li&aacute;u-āu cha-b&oacute;͘ g&iacute;n-n&aacute; ta̍k l&eacute;-p&agrave;i l&oacute;ng ū kh&igrave; h&ugrave; Ch&uacute;-ji̍t-o̍h. Nā ū &ecirc;ng chiū l&acirc;i sian-seⁿ hia o̍h jī-b&uacute;: chin khi&aacute;u koh chin bi&aacute;n-ki&oacute;ng, s&oacute;͘-&iacute; m̄ chiūⁿ saⁿ-ge̍h ji̍t chiū jī-b&uacute; l&oacute;ng kh&ograve;aⁿ li&aacute;u. Ū chi̍t ji̍t Ch&uacute;i-li&acirc;n k&agrave;u chin &agrave;m i&aacute;u teh ho̍k-si̍p jī-b&uacute; &ecirc; s&icirc;, lāu-pē chia̍h chi&uacute; tńg l&acirc;i, mn̄g i kh&ograve;aⁿ teh kh&ograve;aⁿ s&iacute;m-mi̍h. Ch&uacute;i-li&acirc;n chhi&ograve; gī-gī, l&oacute;ng bōe k&igrave;-tit lāu-pē ū k&igrave;m i tha̍k I&acirc;-so͘ &ecirc; chheh, chiū k&oacute;ng" Neh, A-pa che l&iacute; bat b&ocirc;?" "He ki&aacute;m m̄-sī &Acirc;ng-mn̂g jī? l&iacute; tang s&icirc; iā hiah g&acirc;u ōe tha̍k hit kh&oacute;an jī!" "m̄-sī leh, l&acirc;ng che B CH CHH?" "peh-ōe jī &ecirc; jī-b&uacute; lah, g&oacute;a t&eacute;ng ji̍t kā l&iacute; th&oacute; chi̍t si&aacute;n kh&igrave; b&oacute;e &ocirc;e, g&oacute;a chi̍t tiuⁿ l&oacute;ng ōe hi&aacute;u tha̍k lah neh. Chia mā chi̍t p&uacute;n S&egrave;ng si chin sim-sek leh, g&oacute;a tha̍k hō͘ l&iacute; thiaⁿ heh hit s&icirc; teh thīⁿ saⁿ &ecirc; lāu-b&uacute; iā ki&acirc;ⁿ &oacute;a l&acirc;i. Ch&uacute;i-li&acirc;n chiū tha̍k," Siōng-t&egrave; chh&ograve;ng-chō thiⁿ kap tē. Siⁿ chi&acirc;ⁿ bān-mi̍h ta̍k-hāng ōe. Kong------,, hit s&icirc; lāu-pē thiaⁿ-k&igrave;ⁿ k&oacute;ng tio̍h, Siōng-t&egrave; chiū chai sī I&acirc;-so͘ k&agrave;u &ecirc; chheh, chin siū-kh&igrave; "l&iacute; kh&igrave; to-ūi the̍h chit-kh&oacute;an chheh, the̍h l&acirc;i, g&oacute;a the̍h l&acirc;i kh&igrave; sio" chiū kā cha-b&oacute;͘ ki&aacute;ⁿ chhi&uacute;ⁿ jī-b&uacute; kap si, siūⁿ beh the̍h kh&igrave; hiat lo̍h ch&agrave;u-khang. Ch&uacute;i-li&acirc;n ji̍p-kh&igrave;, k&oacute;ng. A-pa hit p&uacute;n s&icirc; m̄-sī g&oacute;a &ecirc;, hit p&uacute;n sian-siⁿ &ecirc;? Ch&oacute;ng-sī b&ocirc; chh&aacute;i-kang, lāu-pē &iacute;-keng hiat lo̍h kh&igrave; lah.</p><br />
<p>&nbsp; Chit &ecirc; lāu-pē chiū-sī chi̍t kh&oacute;an &ecirc; s&egrave;ng-chit, chin kh&ograve;ai siū-kh&igrave;, put-k&oacute;an s&iacute;m-mi̍h tāi-ch&igrave;, nā siūⁿ &aacute;n-ni chiū ki&acirc;ⁿ &aacute;n-ni. B&ocirc; lōa k&uacute; t&ugrave;i thang-&aacute; ū thiaⁿ tio̍h lāu-pē teh kh&ugrave;n &ecirc; siaⁿ, kohⁿ-kohⁿ-ki&ograve;. Ch&oacute;ng-sī tī ch&agrave;u-khang kh&aacute;u Ch&uacute;i-li&acirc;n kan-ta l&acirc;u-ba̍k s&aacute;i teh kh&ograve;aⁿ p&igrave;ⁿ ch&ograve;e h&eacute;-hu &ecirc; jī-b&uacute; kap si. Lāu-b&uacute; an-&ugrave;i i chhōa i kh&igrave; b&icirc;n-chhn̂g. Ch&oacute;ng-sī Ch&uacute;i-li&acirc;n t&oacute; teh l&oacute;ng bōe kh&ugrave;n-tit. M̄-k&uacute; teh siū-kh&igrave; i &ecirc; lāu-pē kā i sio kh&igrave;, kan-ta h&ocirc;an-l&oacute; m̄-nā t&ugrave;i sian-siⁿ bōe tit k&egrave;, iā siūⁿ k&oacute;ng t&ugrave;i Siōng-t&egrave; bōe tit k&egrave; &ecirc; kh&oacute;an, in-ūi i mn̄g lāu-b&uacute; k&oacute;ng m̄ chai I&acirc;-so͘ ōe si&agrave;-bi&aacute;n i &aacute;-bōe? Lāu-b&uacute; k&oacute;ng keh ji̍t t&uacute;-t&uacute; sī l&eacute;-p&agrave;i ji̍t, chiah beh chhōa i kh&igrave; sian-sīⁿ in tau hē m̄-tio̍h. Ch&uacute;i-li&acirc;n an-sim chiah kh&ugrave;n.</p><br />
<p>&nbsp; Keh-ji̍t lāu-b&uacute; kap cha-b&oacute;͘ ki&aacute;ⁿ k&agrave;u sian-siⁿ &ecirc; chh&ugrave;, chiū k&oacute;ng s&oacute;͘ t&uacute;-tio̍h &ecirc; ch&ecirc;ng-h&ecirc;ng, iā k&oacute;ng i chin h&ocirc;an-l&oacute; ch&iacute;m-m&aacute; b&ocirc; k&agrave;u-gia̍h &ecirc; ch&icirc;ⁿ thang p&ecirc; i, iā mn̄g sian-siⁿ kh&ograve;aⁿ ōe chhi&aacute;ⁿ bān k&uacute;i-nā-ji̍t ā-b&oacute;e. Chit &ecirc; tiong-kan Ch&uacute;i-li&acirc;n tiām-tiām kan-ta l&acirc;u ba̍k-s&aacute;i. Sian-siⁿ kh&ograve;aⁿ-tio̍h, the̍h i &ecirc; chhi&uacute;-kin kh&iacute; l&acirc;i chhit cha-b&oacute;͘ g&iacute;n-n&aacute; &ecirc; ba̍k-s&aacute;i, k&oacute;ng, "L&iacute; &aacute;n-ch&oacute;aⁿ teh kh&agrave;u, m̄-sī l&iacute; sio &ecirc;, s&oacute;͘-&iacute; m̄-bi&aacute;n kiaⁿ. Chiū kā i &ecirc; lāu-b&uacute; k&oacute;ng, "Ch&eacute;ng-tit s&oacute;, ch&oacute;e l&iacute; an-sim" chiū kh&igrave; chheh-t&ucirc; the̍h chi̍t p&uacute;n pa̍t p&uacute;n S&egrave;ng-si l&acirc;i. Hit p&uacute;n n&acirc;-sī sio kh&igrave;, chia i&aacute;u chi̍t p&uacute;n the̍h kh&igrave; ēng. Chit &ecirc; tiong-kan Ch&egrave;ng-tit s&oacute; sim-lāi siūⁿ k&oacute;ng &aacute;n-ch&oacute;aⁿ ōe chiah chhin-chhiat. I &ecirc; ba̍k-chiu chhin-chhiūⁿ teh kā i seh siā &ecirc; kh&oacute;an.</p><br />
<p>&nbsp; Ha̍k-hāu &ecirc; hioh-jo̍ah chhun b&ocirc; k&uacute;i-ji̍t &ecirc; s&icirc;, chit &ecirc; tōe-hng iā ū teh ph&oacute;͘-tō͘. Ch&egrave;ng-ti̍t hiaⁿ ēng chin chōe ch&icirc;ⁿ; chi̍t toh pān k&agrave;u chin chheⁿ-chhau. I chiū gia̍h hiuⁿ kh&igrave; l&acirc;i p&agrave;i h&oacute; hiaⁿ-tī-&aacute; p&oacute;-p&igrave;. B&ocirc; p&agrave;i li&aacute;u mn̄g kh&ograve;aⁿ Ch&uacute;i-li&acirc;n ch&aacute;u t&aacute;i-kh&igrave;, chiū s&igrave;-k&ograve;e chhē s&igrave;-k&ograve;e ki&ograve;. Lāu-pē chhē k&agrave;u p&acirc;ng-keng kh&ograve;aⁿ-k&igrave;ⁿ Ch&uacute;i-li&acirc;n bih tī hia, chiū kā khi&uacute; chhut l&acirc;i, "g&oacute;a ki&ograve; hiah tōa siaⁿ, l&iacute; &agrave;n-ch&oacute;aⁿ t&igrave;ⁿ b&ocirc; thiaⁿ-k&igrave;ⁿ, kūi khah k&iacute;n kh&igrave; p&agrave;i" cha-b&oacute;͘ g&iacute;n-n&aacute; chiū ch&aacute;u-kh&igrave; mn̂g-kh&aacute;u, gia̍h hiuⁿ kūi teh, chiū p&agrave;i k&oacute;ng, "Thi&agrave;ⁿ-th&agrave;ng g&oacute;an &ecirc; Siōng-t&egrave; ki&ucirc; l&iacute; l&icirc;n-b&iacute;n g&oacute;an, hō͘ g&oacute;an a-b&uacute; kap a-pa m̄-thang p&agrave;i h&oacute; hiaⁿ-tī-&aacute;, m̄-thang p&agrave;i s&icirc;n-b&ecirc;ng, tio̍h k&iacute;n l&acirc;i p&agrave;i Siōng-t&egrave;. Ki&ucirc; l&iacute; bia̍t-b&ocirc; k&eacute; &ecirc; Siōng-t&egrave; chiah bōe hō͘ g&oacute;an a-pa a-b&uacute; kh&igrave; p&agrave;i i, ki&ucirc; L&iacute;------g&oacute;an kh&ograve; Ch&uacute; &ecirc; mi&acirc; l&acirc;i ki&ucirc; sim s&oacute;͘ gōan" Lāu-pē m̄-chai i sī teh p&agrave;i Siōng-t&egrave;.</p><br />
<p>&nbsp; Lāu-pē chi̍t l&eacute;-p&agrave;i chiah ū i&ocirc;ng-&uacute;n Ch&uacute;i-li&acirc;n th&oacute; chi̍t si&aacute;n. Ch&oacute;ng-sī chit ji̍t ph&oacute;͘-tō͘ hoaⁿ-h&iacute; g&iacute;n-n&aacute; kūi-teh p&agrave;i hiah k&uacute;, chiū ka-kī the̍h gō͘ si&aacute;n hō͘ i. Iā ha̍k-hāu beh khui o̍h &ecirc; s&icirc;, koh t&ugrave;i lāu-b&uacute; tit-tio̍h gō͘-si&aacute;n; chiah-&ecirc; l&oacute;ng khiām kh&iacute;-l&acirc;i, sui-b&oacute;ng chi̍t l&eacute;-p&agrave;i chi̍t-si&aacute;n chi̍t-si&aacute;n, taⁿ s&oacute;͘ chek &ecirc; &iacute;-keng ū k&agrave;u thang b&oacute;e chi̍t p&uacute;n k&ograve;a-ph&oacute;͘ &ecirc; si. I &ecirc; hoaⁿ-h&iacute; m̄-sī si&oacute;-kh&oacute;a. Ch&uacute;i-li&acirc;n the̍h hit p&uacute;n kā sian-siⁿ chioh &ecirc;, kh&igrave; h&ecirc;ng, iā s&ograve;a k&oacute;ng &agrave;n-ch&oacute;aⁿ khiām k&uacute;i-nā ge̍h ji̍t chiah ū tit-tio̍h chi̍t p&uacute;n si. Sian-siⁿ thiaⁿ-li&aacute;u chin o-l&oacute; i, iā chai-i&aacute;ⁿ Ch&uacute;i-li&acirc;n &agrave;i chhi&ugrave;ⁿ koa, chiū jia̍t-sim k&agrave; i ph&oacute;͘, o̍h &ecirc; l&acirc;ng kut-la̍t, k&agrave; &ecirc; l&acirc;ng jia̍t-sim, s&oacute;͘-&iacute; hit tiong-kan &ecirc; ch&igrave;n-pō͘ sī chin k&iacute;n.</p><br />
<p>&nbsp; Ū chi̍t ji̍t sian-siⁿ ki&ograve; i tio̍h chio i &ecirc; lāu-b&uacute; l&acirc;i thiaⁿ. Ch&uacute;i-li&acirc;n &igrave;n k&oacute;ng āu l&eacute;-p&agrave;i chiah chio kh&ograve;aⁿ leh, chiū lī-khui sian-siⁿ. I&aacute;u-bē k&agrave;u chh&ugrave; hn̄g-hn̄g chiū ū kh&ograve;aⁿ-k&igrave;ⁿ lāu-b&uacute; khiā tī mn̂g-nih teh t&aacute;n, chiū hoaⁿ-h&iacute; k&iacute;n ch&aacute;u-kh&igrave;, I &ecirc; lāu-b&uacute; t&ugrave;i kh&ograve;aⁿ I&uacute;-&ucirc;i sian-siⁿ ōe hiah chhin-chhiat, chiū chin ch&agrave;n-s&ecirc;ng Ki-tok-k&agrave;u, iā chin &agrave;i kh&igrave; thiaⁿ tō-l&iacute;. Ch&oacute;ng-sī i b&ocirc; chhin-chhiūⁿ cha-b&oacute;͘ ki&aacute;ⁿ hiah h&oacute;-t&aacute;ⁿ, kiaⁿ tiōng-hu cheh-pī. Ch&uacute;i-li&acirc;n ch&aacute;u &oacute;a chiū k&oacute;ng "Sian-siⁿ ki&ograve; g&oacute;a āu l&eacute;-p&agrave;i tio̍h chio l&iacute; kh&igrave; ch&ograve;e l&eacute;-p&agrave;i; l&acirc;i kh&igrave; neh. A-pa tio̍h k&agrave;u beh &agrave;m-&aacute; chiah ōe tńg-l&acirc;i, l&aacute;n k&agrave;u hit-s&icirc;-chūn to ōe tńg-l&acirc;i lah, s&oacute;͘-&iacute; m̄-bi&aacute;n kiaⁿ" Lāu-b&uacute; t&uacute; teh siūⁿ &agrave;i kh&igrave;, koh hō͘ Ch&uacute;i-li&acirc;n chio tio̍h chiū &iacute;n i h&oacute;.</p><br />
<p>&nbsp; L&eacute;-p&agrave;i-ji̍t ē-po͘. Bo̍k-su I&ucirc;ⁿ H&ocirc;an-phiau t&uacute;-t&uacute; teh k&oacute;ng &lsquo;si&#039; &ecirc; b&ucirc;n-t&ocirc;e. Ch&egrave;ng-ti̍t s&oacute; thiaⁿ-li&aacute;u chin k&aacute;m-kek, chin ch&ugrave;-s&icirc;n thiaⁿ. Bo̍k-su k&oacute;ng, "L&aacute;n chit s&egrave;-kan &ecirc; chh&acirc;i-ph&ograve;aⁿ-koaⁿ tūi kūi tī i &ecirc; bīn-ch&ecirc;ng &ecirc; chōe-j&icirc;n k&oacute;ng. &lsquo;Tēng l&iacute; s&iacute; chōe&#039; chōe-j&icirc;n kha̍p-th&acirc;u ki&ucirc; k&oacute;ng, &lsquo;chit-pang si&agrave;-bi&aacute;n g&oacute;a, g&oacute;a āu-p&aacute;i m̄-k&aacute;ⁿ koh ch&ograve;e ph&aacute;iⁿ lah, g&oacute;a m̄-k&aacute;ⁿ koh hōan-chōe lah! &#039; chh&acirc;i-ph&ograve;aⁿ-koaⁿ k&oacute;ng, &lsquo;b&ocirc;, tī-chia b&ocirc; si&agrave;-bi&aacute;n. G&oacute;a m̄-sī teh pān chiong-l&acirc;i &ecirc; sū, g&oacute;a sī pān l&iacute; k&agrave;u chit-tia̍p &ecirc; s&oacute;͘-ch&ograve;e. L&iacute; in-ūi l&iacute; &ecirc; chōe tio̍h s&iacute;&#039; chh&acirc;i-ph&ograve;aⁿ-koaⁿ l&oacute;ng b&ocirc; i&ocirc;ng-si&agrave;. Ah! hiaⁿ-tī ch&iacute;-bē ah! S&iacute; āu &ecirc; chh&acirc;i-ph&ograve;aⁿ-koaⁿ koh khah gi&acirc;m l&iacute; chai m̄? L&iacute; nā ū chi̍t-sut-&aacute; chōe tio̍h tēng s&iacute;-chōe l&iacute; chai m̄? Taⁿ si&aacute;ⁿ l&acirc;ng k&aacute;ⁿ k&oacute;ng l&iacute;n b&ocirc; chōe? Ah! Nā ū chōe &ecirc; l&acirc;ng tio̍h k&iacute;n l&acirc;i hō͘ I&acirc;-so͘ taⁿ. I&acirc;-so͘ beh ki&ugrave; l&iacute;n, m̄-thang i&acirc;n-chhi&acirc;n! "Bo̍k-su chiū thiah Si̍p-jī-k&egrave; &ecirc; tō-l&iacute;, k&oacute;ng kh&ograve;aⁿ I&acirc;-so͘ &agrave;n-ch&oacute;aⁿ th&ograve;e l&aacute;n s&iacute;. The̍h h&ograve;ng-tōng-ch&uacute; &ecirc; ph&igrave;-jū, k&oacute;ng kh&ograve;aⁿ Siōng-t&egrave; lōa-nih &agrave;i l&aacute;n chiah &ecirc; h&ograve;ng-tōng ch&uacute; tńg-kh&igrave;. Chiū koh chiap-s&ograve;a k&oacute;ng, "G&oacute;a bat tī Siōng-h&aacute;i kh&ograve;aⁿ-k&igrave;ⁿ chi̍t-&ecirc; l&acirc;ng, th&acirc;u &agrave;ⁿ-&agrave;ⁿ, sim-koaⁿ teh siūⁿ ch&icirc;ⁿ, thoa-chhia ti̍t-ti̍t ki&acirc;ⁿ. G&oacute;a kh&ograve;aⁿ-k&igrave;ⁿ chi̍t tiuⁿ tiān-chhia teh l&acirc;i chin g&ucirc;i-hi&aacute;m, ch&aacute;u-&oacute;a ti̍t-ti̍t hoah k&oacute;ng, &lsquo;B&oacute;͘-l&acirc;ng g&ucirc;i-bi&aacute;m tiān-chhia l&acirc;i lah! Ch&oacute;ng-sī hit &ecirc; l&acirc;ng ch&ocirc;an-ji&acirc;n m̄-thiaⁿ, &aacute;-sī b&ocirc; beh thiaⁿ, tiān-chhia k&agrave;u, chiū kā i kauh lo̍h-kh&igrave;. Kiat-kio̍k s&iacute;. L&aacute;n chit s&egrave;-kan chin-chē chhin-chhiūⁿ chit-kh&oacute;an sim-koaⁿ ǹg s&egrave;-kan; kā-kī nā siūⁿ ū lī-ek, chiū b&ocirc; k&oacute;an ēng s&iacute;m-mi̍h chhi&uacute;-tōaⁿ, t&uacute;n ch&icirc;ⁿ teh hoaⁿ-h&iacute;, ū l&acirc;ng tiong-k&ograve; i, i iā b&ocirc; beh thiaⁿ. Chit-kh&oacute;an k&agrave;u-b&eacute; &agrave;n-ch&oacute;aⁿ? Chit-kh&oacute;an chiū-sī chhin-chhiūⁿ L&ocirc;͘-tek &ecirc; b&oacute;͘ ǹg s&egrave;-kan, k&agrave;u-b&eacute; Siōng-t&egrave; hō͘ i s&iacute;"</p><br />
<p>&nbsp; "Taⁿ g&oacute;a chiū-sī khiā tī si̍p-jī koe-lō͘, chhin-chhiūⁿ ia̍h-hu gia̍h k&icirc;-&aacute; teh hoah k&oacute;ng, &lsquo;b&oacute;͘-l&acirc;ng ah! T&ugrave;i hit ti&acirc;u lō͘ kh&igrave; b&ocirc; poh, chhia teh beh kauh s&iacute; l&iacute;, tio̍h t&ugrave;i chia chit ti&acirc;u khah s&ograve;e ti&acirc;u &ecirc;, in-ūi chit ti&acirc;u s&ograve;e ti&acirc;u &ecirc;, b&ocirc; chhia thang kauh, chin an-ch&ocirc;an, g&oacute;a &aacute;n-ni kia̍h k&icirc;-&aacute; hoah-l&acirc;i hoah-kh&igrave;, nā ū thiaⁿ g&oacute;a &ecirc; ōe &ecirc; l&acirc;ng tit-tio̍h p&ecirc;ng-an; nā b&ocirc; chiū tiāⁿ-tio̍h s&iacute;. Taⁿ l&iacute;n m̄-chai ū beh thiaⁿ g&oacute;a teh k&oacute;ng chit ti&acirc;u chin &ecirc; o̍ah-lō͘ &aacute;-b&ocirc;?" Bo̍k-su &ecirc; ōe-kh&igrave; k&agrave;u-gia̍h ū la̍t thang k&aacute;m-h&ograve;a chit &ecirc; hū-j&icirc;n-l&acirc;ng. Bo̍k-su k&oacute;ng soah I&uacute;-&ucirc;i sian-siⁿ s&agrave;ng i k&agrave;u chh&ugrave;.</p><br />
<p>&nbsp; Tiōng-hu kh&ograve;aⁿ-k&igrave;ⁿ b&oacute;͘ ji̍p l&acirc;i chiū mn̄g kh&ograve;aⁿ hit &ecirc; l&acirc;i k&agrave;u mn̂g-nih hit &ecirc;, sī s&iacute;m-mi̍h l&acirc;ng. B&oacute;͘ &igrave;n k&oacute;ng, hit &ecirc; sī Ch&uacute;i-li&acirc;n &ecirc; sian-siⁿ iā chin chhin-chhiat, ch&iacute;m-m&aacute; s&agrave;ng i tńg l&acirc;i. "L&iacute; s&icirc; kh&igrave; toh-ūi?" "kh&igrave; thiaⁿ tō-l&iacute;" "S&iacute;m-mi̍h l&acirc;ng &uacute;n-ch&uacute;n l&iacute; kh&igrave; thiaⁿ hit kh&oacute;ah hoan-n&aacute; tō-l&iacute;?" I &ecirc; iau hō͘ i koh khah ok, kan-ta k&oacute;ng, "Āu-p&aacute;i chiah koh kh&igrave; kh&ograve;aⁿ leh, khah-k&iacute;n chh&ograve;ng chi̍t-&ecirc; l&acirc;i chia̍h, pak-t&oacute;͘ iau ka̍h. Chh&ugrave;-nih &ecirc; tāi-ch&igrave; m̄-ch&ograve;e lōan-lōan kap ta-po͘ ki&acirc;ⁿ" Chit &ecirc; tiong-kan Ch&uacute;i-li&acirc;n kiaⁿ i i&ucirc;-g&ocirc;an ōe hō͘ lāu-pē mā, chiū k&iacute;n kh&igrave; ch&agrave;u-kha kōaⁿ t&ecirc; chhut-l&acirc;i, "A-pa lim t&ecirc;"</p><br />
<p>&nbsp; Nn̄g ge̍h ji̍t &ecirc; tiong-kan P&oacute;-ge̍k ch&eacute;-&aacute; ta̍k l&eacute;-p&agrave;i to ū kh&igrave; l&eacute;-p&agrave;i, khah ch&aacute; tńg l&acirc;i, m̄-bat hō͘ tiōng-hu hoat-ki&agrave;n tio̍h. Ch&oacute;ng-sī ū chi̍t ji̍t tiōng-hu, l&acirc;ng m̄ t&uacute;-h&oacute;, hut-ji&acirc;n-kan tńg l&acirc;i k&agrave;u chh&ugrave; kh&ograve;aⁿ-k&igrave;ⁿ in b&oacute;͘ b&ocirc; tī teh, chiū gi&acirc;u-g&icirc; i kh&igrave; ch&ograve;e l&eacute;-p&agrave;i.</p><br />
<p>&nbsp; Chiū siū-kh&igrave;, s&ucirc;i-s&icirc; kh&igrave; l&eacute;-p&agrave;i tn̂g, k&agrave;u hia kh&ograve;aⁿ-k&igrave;ⁿ b&ocirc; l&acirc;ng tī-teh, chiū koh ch&aacute;u tńg-l&acirc;i, k&agrave;u chh&ugrave; iū koh kh&ograve;aⁿ b&oacute;͘ b&ocirc; tī-teh, sim-koaⁿ pho̍k-pho̍k chh&ecirc;ng, th&acirc;u-khak ch&ograve;e chi̍t ē h&icirc;n kh&iacute;-l&acirc;i, siū-kh&igrave; chha-put-to t&ograve;ng bōe ti&acirc;u. Iu-ūi i siūⁿ k&oacute;ng k&aacute;ⁿ-sī tī hit-khian sian-siⁿ in tau, i chiū koh chhut kh&igrave;. Sian-siⁿ kh&ograve;aⁿ-k&igrave;ⁿ i l&acirc;i chiū h&oacute; l&eacute;, "Ah. Ch&egrave;ng-ti̍t hiaⁿ l&acirc;i chē, g&oacute;a tī-teh khui-thiah chit p&uacute;n S&egrave;ng-chheh hō͘ Ch&egrave;ng-ti̍t s&oacute; thiaⁿ." Ch&egrave;ng-ti̍t hiaⁿ siū-kh&igrave; k&oacute;ng, "L&iacute;n &ecirc; S&egrave;ng-chheh ki&aacute;m ū k&oacute;ng ōe tit lōan-lōan kap l&acirc;ng &ecirc; b&oacute;͘ chē teh k&oacute;ng ōe?" B&ocirc; beh hō͘ sian-siⁿ piān-k&aacute;i, t&ugrave;i i &ecirc; b&oacute;͘ k&oacute;ng, "Tńg l&acirc;i kh&igrave;." I&uacute;-&ucirc;i sian-siⁿ siūⁿ k&oacute;ng nā b&ocirc; l&acirc;i kh&igrave; k&oacute;ng hō͘ i li&aacute;u-k&aacute;i, m̄-chai beh &aacute;n-ch&oacute;aⁿ kh&oacute;an-thāi in b&oacute;͘, chiū t&egrave; āu-bīn kh&igrave;.</p><br />
<p>K&agrave;u chh&ugrave; tiōng-hu t&uacute; teh chek-pī "L&iacute; si&aacute;ⁿ-sū koh kh&igrave;, g&oacute;a ki&aacute;m b&ocirc; ki&ograve; l&iacute; m̄-thang kh&igrave;," &ecirc; s&icirc;, I&uacute;-&ucirc;i sian-siⁿ ji̍p-l&acirc;i. Ch&egrave;ng-ti̍t hiaⁿ kh&ograve;aⁿ tio̍h sian-siⁿ ji̍p-l&acirc;i, chiū chhi&aacute;ⁿ thun-l&uacute;n, siūⁿ k&oacute;ng beh ch&ugrave;-&igrave;, kh&ograve;aⁿ i &ecirc; b&oacute;͘ ōe &aacute;n-ch&oacute;aⁿ kh&oacute;an-thāi i. Sian-siⁿ chē-teh chiū k&oacute;ng, "Ch&egrave;ng-ti̍t hiaⁿ l&iacute; k&aacute;ⁿ chin siū-kh&igrave;, sī in-ūi l&iacute; b&ocirc; b&ecirc;ng-pe̍k. Ki-tok-k&agrave;u sī chin &ecirc; chong-k&agrave;u, g&oacute;a chiah chhōa l&iacute;n l&acirc;i ji̍p; Siōng-t&egrave; sī chin &ecirc; g&oacute;a chiah &agrave;i chhōa l&iacute;n l&acirc;i p&agrave;i I." Hit s&icirc; Ch&egrave;ng-ti̍t k&oacute;ng, "Hit kh&oacute;an hoan-&aacute; k&agrave;u sī hoan-n&aacute; l&acirc;i T&acirc;i-&ocirc;an beh phi&agrave;n l&acirc;ng--&ecirc;, l&iacute; ōe hō͘ phi&agrave;n-tit nā-sī g&oacute;a bōe hō͘ phi&agrave;n-tit"</p><br />
<p>"Ah, Ch&egrave;ng-ti̍t hiaⁿ, hit kh&oacute;an sī m̄-bat jī &ecirc; l&acirc;ng teh k&oacute;ng &ecirc; ōe, ū k&uacute;i-nā hāng m̄-tio̍h l&iacute; chai b&ocirc;? L&aacute;n teh k&oacute;ng hoan-n&aacute; sī hiān-chāi seng-o̍ah th&ecirc;ng-tō͘ i&aacute;u chin kē, b&ocirc; b&ucirc;n-b&ecirc;ng, siōng chi&oacute; mā tio̍h p&iacute; l&aacute;n khah b&ocirc; hoat-ta̍t &ecirc; chiah ōe ki&ograve; tit. Taⁿ l&aacute;n T&acirc;i-&ocirc;an l&acirc;ng hō͘ l&acirc;ng ki&ograve;-ch&ograve;e th&oacute;͘-j&icirc;n to beh siū-kh&igrave;, th&agrave;i-th&oacute; ōe ēng-tit t&ugrave;i p&iacute; l&aacute;n khah b&ucirc;n-h&ograve;a &ecirc; Se-i&ucirc;ⁿ l&acirc;ng ki&ograve; ch&ograve;e hoan-n&aacute;. L&iacute; koh chi̍t hāng m̄-tio̍h, sī siūⁿ k&oacute;ng I&acirc;-so͘ k&agrave;u su Au-l&ocirc;-pa chiu &ecirc;; ch&oacute;ng-sī m̄-thang bōe k&igrave;-tit I&acirc;-so͘ sī t&ugrave;i A-se-a chiu chhut-s&igrave;--&ecirc;. Sī t&ugrave;i A-se-a th&ocirc;an k&egrave;-kh&igrave; k&agrave;u Au-l&ocirc;-pa, iā in siūⁿ k&oacute;ng i&agrave;u-k&iacute;n tio̍h th&ocirc;an hō͘ tang-i&ucirc;ⁿ, iā in chi̍t pō͘ hūn chiah l&acirc;i T&acirc;i-&ocirc;an. S&oacute;͘-&iacute; in sī beh l&acirc; ki&ugrave; l&aacute;n m̄-sī beh phi&agrave;n l&aacute;n." "m̄-k&uacute; l&aacute;n ū &ocirc;ng-i&acirc;, m&aacute;-ch&oacute;͘, s&icirc;n-b&ecirc;ng. Kh&oacute;ng-ch&uacute; chiah chē s&icirc;n, to p&agrave;i bōe li&aacute;u koh kh&igrave; p&agrave;i k&agrave;u Siōng-t&egrave;!"</p><br />
<p>"H&oacute; p&ecirc;ng-i&uacute;, chin &ecirc; s&icirc;n k&aacute;m ū hiah chōe &ecirc; nā-sī chin &ecirc; chi̍t &ecirc; chiū k&agrave;u-gia̍h. Chhin-chhiūⁿ ji̍t-th&acirc;u, chin &ecirc;, chi̍t &ecirc; chiū k&agrave;u-gia̍h, nā k&uacute;i nā &ecirc; chiū t&ograve;ng bōe ti&acirc;u; nā-sī k&eacute; &ecirc; chhin-chhiūⁿ s&ograve;e lia̍p chhiⁿ chiū chin chē mā b&ocirc; k&agrave;u kng. Koh chi̍t hāng, Ch&egrave;ng-ti̍t hiaⁿ chhi&aacute;ⁿ l&iacute; siūⁿ kh&ograve;aⁿ sī s&icirc;n ch&ograve;e l&acirc;ng chiah eng-kai, &aacute;-sī l&acirc;ng ch&ograve;e s&icirc;n khah eng-kai, l&iacute; s&oacute;͘ k&oacute;ng hiah &ecirc; s&icirc;n, l&aacute;n k&aacute;m ū siū in ch&ograve;? B&ocirc;, hiah &ecirc; sī l&acirc;ng k&aacute;-chō &ecirc;. L&aacute;n chō &ecirc; s&icirc;n b&ocirc; k&egrave;-ta̍t thang p&agrave;i. G&acirc;u l&acirc;ng, l&aacute;n tio̍h ēng chun-k&egrave;ng m̄-thang ēng p&agrave;i &ecirc;." Chit &ecirc; tiong-kan Ch&egrave;ng-ti̍t hiaⁿ i&agrave;-siān, siūⁿ hoat-tō͘ beh si&aacute;m-pī chit &ecirc; sian-siⁿ chiū k&oacute;ng, "G&oacute;a i&aacute; ū tāi-ch&igrave; tī chhī-ti&ucirc;ⁿ tio̍h l&acirc;i kh&igrave; pān." t&ugrave;i in b&oacute;͘ k&oacute;ng, l&iacute; iā tio̍h kh&igrave; chh&ograve;ng chia̍h. Chiū chhut kh&igrave; ki&acirc;ⁿ-ki&acirc;ⁿ leh, b&ocirc; lōa k&uacute; ji̍p l&acirc;i siūⁿ sian-siⁿ tek-khak tńg kh&igrave;, ch&oacute;ng-sī k&agrave;u thiaⁿ-nih kh&ograve;aⁿ b&oacute;͘ kap cha-b&oacute;͘-ki&aacute;ⁿ chin ch&ugrave;-s&icirc;n teh thiaⁿ sian-siⁿ k&oacute;ng ōe, chin siū-kh&igrave; mn̄g k&oacute;ng, pn̄g ch&iacute; se̍k bē, toh teh thiaⁿ sian-siⁿ k&oacute;ng tō-l&iacute; k&oacute;͘ l&acirc;ng ū tāi-ch&igrave; tio̍h k&iacute;n kh&igrave; chh&ograve;ng. Ch&uacute;i-li&acirc;n th&ocirc;͘-kha s&agrave;u-s&agrave;u leh I&uacute;-&ucirc;i sian-siⁿ kh&ograve;aⁿ-k&igrave;ⁿ Ch&egrave;ng-ti̍t hiaⁿ b&ocirc; s&iacute;m-mi̍h hoan-g&ecirc;ng &ecirc; kh&oacute;an, chiū k&oacute;ng, taⁿ &ograve;aⁿ lah, g&oacute;a tio̍h h&oacute; tńg kh&igrave;. Ch&egrave;ng-ti̍t hiaⁿ chin bōe an, i &ecirc; b&oacute;͘ tiāⁿ-tiāⁿ kap sian-siⁿ ch&ograve;e-h&oacute;e, chiū ki&ograve; i &ecirc; b&oacute;͘ l&acirc;i l&iacute; &aacute;n-ch&oacute;aⁿ ōe chiah h&oacute; kh&oacute;an-thāi hit &ecirc; I&acirc;-so͘ k&agrave;u &ecirc; sian-siⁿ k&agrave;u &aacute;n-ni? &Igrave;n k&oacute;ng, g&oacute;a teh kh&oacute;an-thāi I, m̄-ta̍t tio̍h i teh kh&oacute;an-thāi g&oacute;a, i chi&acirc;ⁿ chhin-chhiat. Tiōng-hu thiaⁿ-tio̍h chit k&ugrave; koh-khah bōe an. Chhin-chhiūⁿ kin-n&aacute; ji̍t, ni&aacute; s&oacute;e-l&eacute; mā sī hō͘ chit &ecirc; chin kh&ograve;an-k&ograve;͘ g&oacute;a chin-chōe hāng &ecirc; tāi-ch&igrave;. S&iacute;m-mi̍h hō ch&ograve;e ni&aacute; s&oacute;e-l&eacute;? Chiū-sī ji̍p I&acirc;-so͘ k&agrave;u &ecirc; ch&egrave;ng-k&ugrave; lah. Tiōng-hu chhiⁿ-k&ocirc;ng mn̄g k&oacute;ng, l&iacute; &aacute;n-ch&oacute;aⁿ chiah h&oacute;-t&aacute;ⁿ? Ū ch&oacute;͘-kong thang p&agrave;i, si&aacute;ⁿ-sū chiah put-h&agrave;u! Ēng b&ocirc; un-s&ucirc;n &ecirc; ōe k&oacute;ng, l&iacute; beh k&oacute;ng b&ocirc; h&agrave;u; m̄-koh l&iacute; nā phēng-kh&ograve;aⁿ, chiū chai-i&aacute;ⁿ I&acirc;-so͘ k&agrave;u &ecirc; l&acirc;ng p&iacute; l&aacute;n p&agrave;i pu̍t &ecirc; l&acirc;ng khah i&uacute;-h&agrave;u. Tiōng-hu ch&ograve;e-chit ē siū-kh&igrave;, bi&aacute;n k&oacute;ng! S&oacute;e-l&eacute; kh&igrave; th&oacute; tńg-l&acirc;i, kh&igrave; chh&uacute;-siau hit &ecirc; ch&egrave;ng-k&ugrave;, nā b&ocirc; ē-hng tio̍h kā g&oacute;a chhut-kh&igrave;! Tiōng-hu &ecirc; ōe-kh&igrave; chin hi&ocirc;ng koh ū ui-gi&acirc;m, b&oacute;͘ thiaⁿ-tio̍h chit k&ugrave; b&ocirc; ōe thang &igrave;n, sim-koaⁿ n&aacute;-ch&uacute;n beh piak-li̍h, chin kan-kh&oacute;͘, ba̍k-s&aacute;i l&acirc;u-chhut, Hit ē-hng b&ocirc; chia̍h, phak tī b&icirc;n-chhn̂g ki&ucirc; Siōng-t&egrave; tio̍h ch&iacute;-sī i tio̍h ki&acirc;ⁿ &ecirc; lō͘. Teh k&icirc;-t&oacute; &ecirc; tiong-kan siūⁿ tio̍h I&uacute;-&ucirc;i sian-siⁿ bat k&oacute;ng, L&iacute;n nā beh chiū-kūn g&oacute;a tio̍h p&agrave;ng-sak pē-b&uacute;, b&oacute;͘-ki&aacute;ⁿ, hiaⁿ-tī; chiah sī g&oacute;a &ecirc; ha̍k-seng." (Lō͘-ka 14:26.)</p><br />
<p>"Ah, ū i&aacute;ⁿ g&oacute;a nā beh ch&ograve;e Ch&uacute; &ecirc; ha̍k-seng, tio̍h thiaⁿ I&acirc;-so͘ &ecirc; ōe khah i&acirc;ⁿ tī tiōng-hu. G&oacute;a p&agrave;ng-sak tiōng-hu l&acirc;i t&ograve;e Ch&uacute;." Koat-&igrave;-li&aacute;u sim-koaⁿ hoaⁿ-h&iacute; beh kh&iacute;-l&acirc;i &ecirc; s&icirc;, kh&ograve;aⁿ-k&igrave;ⁿ Ch&uacute;i-li&acirc;n iā kūi tī i &ecirc; sin-piⁿ teh k&icirc;-t&oacute;. Lāu-b&uacute; &ecirc; sim-koaⁿ koh cha̍t kh&iacute;-l&acirc;i.</p><br />
<p>&nbsp; Ah! Chit &ecirc; ki&aacute;ⁿ b&ocirc; p&agrave;ng-sak ki&aacute;m bōe ēng tit, ah, g&oacute;a bōe j&iacute;m-tit! g&oacute;a thi&agrave;ⁿ chit-&ecirc; ki&aacute;ⁿ i&acirc;ⁿ k&egrave; g&oacute;a &ecirc; s&igrave;ⁿ-miā, g&oacute;a chi̍t-s&icirc; to bōe lī-tit. Ah! Nā ē-tit bi&aacute;n g&oacute;a lī chit &ecirc; ki&aacute;ⁿ!" Hit-s&icirc; n&aacute;-ch&uacute;n tī hī-khang-piⁿ ū siaⁿ "k&oacute;ng, Bōe, bōe ēng-tit, l&iacute; tio̍h p&agrave;ng-sak l&iacute; s&oacute;͘ thi&agrave;ⁿ &ecirc; ki&aacute;ⁿ l&acirc;i t&egrave; g&oacute;a." Lāu-b&uacute; sim-koaⁿ cha̍t, ba̍k-s&aacute;i tih-lo̍h tī g&iacute;n-n&aacute; &ecirc; th&acirc;u-mn̂g, "A-li&acirc;n-&aacute; g&oacute;a tio̍h tńg l&acirc;i kh&igrave; A-kong hia, l&iacute; kap g&oacute;a l&acirc;i kh&igrave; k&agrave;u chhia-th&acirc;u h&oacute;-m̄?" "H&oacute; lah! A-b&uacute; l&iacute; m̄-thang h&ocirc;an-l&oacute;, I&acirc;-so͘ kap l&iacute; saⁿ-kap tī-teh. B&uacute;-ki&aacute;ⁿ teh-beh chhut mn̂g &ecirc;-s&icirc;, lāu-pē in-ūi i iā chin thi&agrave;ⁿ chit &ecirc; g&iacute;n-n&aacute;, chiū k&oacute;ng, "A-li&acirc;n ah l&iacute; tio̍h t&ograve;a chia" &igrave;n k&oacute;ng, "L&acirc;ng g&oacute;a-beh s&agrave;ng a-b&uacute; k&agrave;u chhia-th&acirc;u."</p><br />
<p>&nbsp; M&icirc; &iacute;-keng &agrave;m, lō͘-chām hn̄g, nn̄g-&ecirc; k&agrave;u chhia-th&acirc;u b&ocirc;-k&uacute; &agrave;m-chhia li&acirc;m-piⁿ k&agrave;u. Lāu-b&uacute; peh chiūⁿ chhia, g&iacute;n-n&aacute; khiā tī chhia-piⁿ nn̄g-&ecirc; sio-si&ograve;ng &ecirc; s&icirc; ba̍k-s&aacute;i chiū-l&acirc;u, &agrave;i k&oacute;ng &ecirc; ōe k&oacute;ng bōe-tit chhut-l&acirc;i. S&icirc;-kan k&agrave;u, ch&uacute;i-l&ecirc; tu-tu ki&ograve;. Ah! Chin kh&oacute;-l&icirc;n! Lāu-b&uacute; thiaⁿ tio̍h chit &ecirc; siaⁿ, sim-koaⁿ n&aacute; teh hō͘ chńg-&aacute; ui, t&ograve;a j&uacute;-k&uacute; j&uacute; kan-kh&oacute;͘. Ba̍k-s&aacute;i t&egrave; hit &ecirc; siaⁿ ti̍t-ti̍t l&acirc;u-chhut. Lāu-b&uacute; siūⁿ k&oacute;ng chiah &agrave;m, hong, hō͘ chiah th&agrave;u, beh hō͘ cha-b&oacute;͘-ki&aacute;ⁿ ka-kī chi̍t &ecirc; tńg-kh&igrave;, m̄-kam, ki&ograve; i s&ograve;a kh&iacute;-l&acirc;i kap i ch&ograve;e tīn kh&igrave;. Ch&oacute;ng-sī cha-b&oacute;͘ gi&aacute;-n&aacute; chhit ba̍k-s&aacute;i k&oacute;ng, g&oacute;a tio̍h chhōa a-pa kh&igrave; thiaⁿ tō l&iacute;. G&oacute;a m̄-thang kap l&iacute; kh&igrave;; g&oacute;a mā-b&ocirc; b&oacute;e chhia-toaⁿ. Chhia t&iacute;n-tāng nn̄g-p&ecirc;ng ba̍k-s&aacute;i n&aacute; l&acirc;u. Ch&oacute;ng-sī tī b&ocirc; lōa hn̄g &ecirc; s&icirc;, Ch&uacute;i-li&acirc;n hut-ji&acirc;n tōa-siaⁿ hoah k&oacute;ng, A-b&uacute; ah, m̄-bi&aacute;n h&ocirc;an-l&oacute;, g&oacute;a chiah l&acirc;i-kh&igrave; chhōa l&iacute; tńg-l&acirc;i Lāu-b&uacute; thiaⁿ-tio̍h s&ograve;a-b&eacute; chit k&ugrave;, sim-koaⁿ k&agrave;u-ke̍k siū an-&ugrave;i Ǹg-bāng ū i&aacute;ⁿ ōe kh&igrave; chhōa i (I&aacute;u-bōe li&aacute;u, āu-hō beh koh s&ograve;a-chiap)</p><br />
<p align="right">Keh T&eacute;ng-sūn</p><br />
<p><strong></strong></p></div>
</body>
</html>