<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-東西南北</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,東西南北,Tang sai lâm pak,芥菜子">
<meta name="description" content="東西南北
 1. 聖冊公會逐月日有新翻譯聖經。佇舊年的中間有翻譯14款，平均就是見26日久聖經就加添一款的口音。
2. 美國長老教會佇這幾年的中間真大出力鼓舞孤寡趕養老會的iân金。佇今年的總會已">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f036234faeb.jpg" target="src"><img src="../album/artical/49f036234faeb.jpg" border="0"></a></td>
          <td width="30" align="right">
          	          	  <a href="src-2001.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：東西南北 Tang sai lâm pak</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Kai Jōe-liâm 偕叡廉</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">東西南北</p><br />
<p>&nbsp;1. 聖冊公會逐月日有新翻譯聖經。佇舊年的中間有翻譯14款，平均就是見26日久聖經就加添一款的口音。</p><br />
<p>2. 美國長老教會佇這幾年的中間真大出力鼓舞孤寡趕養老會的iân金。佇今年的總會已經有報告講，所收入的已經有3000萬銀。三千萬實在毋是小可，通共in歡喜。</p><br />
<p>3. 通知美國長老教會真有勢力也真熱心佇教會。現時in teh募集金一千萬欲起一間大間拜堂佇華盛頓，京城的所在。</p><br />
<p>4. 今年咱的母會有新設教佇滿州。地方比台灣較大有派一位老練的宣教師去佇遐。也有2位本地傳道師去幫贊伊。伊有sè厝佇街裡，也逐日佈道6點鐘久。得著真好機會。佇今年5月設教，到這霎已經得著200外人來信主。</p><br />
<p>5. 歐洲北爿的國較濟是基督教，親像Ná-hoa，瑞典。Tan-kok，荷蘭，英國，德國北部。天主教佇南爿，親像法國，西班牙，葡萄牙，義大利，Pek-ní-gī，俄國，羅馬尼亞，波蘭。佇東爿是希臘教，親像Ngô-lô，But-gé-lī-a。</p><br />
<p>6. 今年巴西國有派一个出名牧師去佇葡萄牙傳道理。這个牧師捌做天主教的神父26年久。後來離開天主教做美以美會的牧師。</p><br />
<p>&nbsp;&nbsp;&nbsp; 雖然今年78歲伊也是真活動，閣gâu傳道理。伊佇葡萄牙6月日久有引chhoā 3000人來信主。</p><br />
<p>7. 舊年佇德國有13591人離開天主教來信基督教。佇3年的中間有34018人放sak天主教來入基督-到。</p><br />
<p>8. 舊年Siâm-lô Pat-cha-bí-séng 的總督有請一位的宣教師佮伊出外去巡視伊所管的所在。這个宣教師隨時答應紲講，你著容允我的佈道隊佮我相佮去。總督歡喜允准，大家就做陣去。佇路中總督出力鬥招呼人來聽演說。有得著濟濟人來信主。</p><br />
<p>9. 佇內地Chioh-choan 的所在有一個小街市。百姓平素不止散赤，較濟攏是作穡人。雖然愛囝兒讀冊也是做袂得到。後來有這个人出頭講，咱每年遐的錢來起學校咱的囝兒免驚無學問。大家歡喜禁酒，將酒錢做學校的路用。每年所得著有8000,00。現時學校已經起好。學生有470人。若是甘願萬事都做會得到。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Tang sai lâm pak</p><br />
<p>&nbsp;1. Sèng-chheh kong-hoē ta̍k ge̍h ji̍t ū sin hoan-e̍k Sèng-keng.&nbsp; Tī kū-nî ê tiong-kan ū hoan-e̍k 14 khoán, pêng-kun chiū-sī kiàn 26 ji̍t kú Sèng-keng chiū ke-thiⁿ chi̍t khoán ê kháu-im.</p><br />
<p>2. Bí-kok Tiúⁿ-ló kàu-hoē tī chit kuí nî ê tiong-kan chin toā chhut la̍t kó͘-bú ko͘-koáⁿ ióng-ló-hoē ê <a name="OLE_LINK2"></a><a name="OLE_LINK1">iân-kim</a>.&nbsp; Tī kin-nî ê chóng-hoē í-keng ū pò-kò kóng, só͘ siu-ji̍p ê í-keng ū 3000 bān gûn. saⁿ chheng bān si̍t-chāi m̄-sī sió-khoá, thang kā in hoaⁿ-hí.</p><br />
<p>3. Thang chai Bí-kok Tiúⁿ-ló kàu-hoē chin ū sè-le̍k iā chin jia̍t-sim tī kàu-hoē.&nbsp; Hiān-sî in teh bō͘(誤植bô͘)-chi̍p kim chi̍t-chheng-bān beh khí chi̍t keng toā keng pài-tn̂g tī Hoâ-sèng-tùn, kiaⁿ-siâⁿ ê só͘-chāi.</p><br />
<p>4. Kin-nî lán ê bú-hoē ū sin siat-kàu tī Boán-chiu.&nbsp; Toē-hng pí Tâi-oân khah toā ū phài chi̍t uī láu-liān ê soan-kàu-su khì tī hia.&nbsp; iā ū 2 uī pún-toē thoân-tō-su khì pang-chān i.&nbsp; I ū sè chhù tī koe-ni̍h, iā ta̍k-ji̍t pò͘-tō 6 tiám cheng kú.&nbsp; Tit-tio̍h chin hó ki-hoē.&nbsp; Tī kin-nî 5 ge̍h siat-kàu, kàu chit tia̍p í-keng tit-tio̍h 200 goā-lâng lâi sìn Chú.</p><br />
<p>5. Au-chiu pak(誤植pa̍k)-pêng ê kok khah choē sī Ki-tok-kàu, chhin-chhiūⁿ Ná-hoa, suī-tián.&nbsp; Tan-kok, Hô-lân, Eng-kok, Tek-kok Pak-pō͘.&nbsp; Thian-chú-kàu tī lâm-pêng, chhin-chhiūⁿ Hoat-kok, Se-pan-gâ, Phû-tô-gâ, Í-tāi-lī, Pek-ní-gī, Ò-kok, Lû-má-nî-a, Pó-lân.&nbsp; Tī tang-pêng sī Hi-lia̍p-kàu, chhin-chhiūⁿ Ngô-lô, But-gé-lī-a.</p><br />
<p>6. Kin-nî Pa-se-kok ū phài chi̍t ê chhut-miâ bo̍k-su khì tī Phû-tô-gâ thoân-tō-lí.&nbsp; Chit ê bo̍k-su bat choè Thian-chú-kàu ê sîn-hū 26 nî kú.&nbsp; āu-lâi lī-khui Thian-chú-kàu choè Bí-í-bí-hoē ê bo̍k-su.</p><br />
<p>Sui-jiân kin-nî 78 hè i iā-sī chin oa̍h-tāng, koh gâu thoân tō-lí.&nbsp; I tī Phû-tô-gâ 6 ge̍h ji̍t kú ū ín-chhoā 3000 lâng lâi sìn Chú.</p><br />
<p>7. Kū-nî tī Tek-kok ū 13591 lâng lī-khui Thian-chú-kàu lâi sìn Ki-tok-kàu.&nbsp; Tī 3 nî ê tiong-kan ū 34018 lâng pàng-sak Thian-chú-kàu lâi ji̍p Ki-tok-kàu.</p><br />
<p>8. Kū-nî Siâm-lô Pat-cha-bí-séng ê chóng-tok ū chhiáⁿ chi̍t-uī ê soan-kàu-su kap i chhut-goā khì sûn(誤植sūn)-sī i só͘ koán ê só͘-chāi.&nbsp; Chit ê soan-kàu-su suî(誤植suī)-sî tah-èng soà kóng, lí tio̍h iông-ún goá ê pò͘-tō-tuī kap goá saⁿ-kap khì.&nbsp; Chóng-tok hoaⁿ-hí ún-chún, tāi-ke chiū choè-tīn khì.&nbsp; Tī lō͘-tiong chóng-tok chhut-la̍t tàu chio-ho͘ lâng lâi thiaⁿ ián-soat.&nbsp; Ū tit-tio̍h choē-choē lâng lâi sìn Chú.</p><br />
<p>9. Tī Loē-tē Chioh-choan ê só͘-chāi ū chi̍t ê sió koe-chhī.&nbsp; Peh-sìⁿ pêng-sò͘ put-chí sàn-chhiah, khah-choē lóng sī choh-si̍t lâng.&nbsp; Sui-jiân ài kiáⁿ-jî tha̍k-chheh iā-sī choè boē-tit kàu.&nbsp; āu-lâi ū chit ê lâng chhut-thâu kóng, lán muí-nî hiah ê chîⁿ lâi khí ha̍k-hāu lán ê kiáⁿ-jî bián kiaⁿ bô ha̍k-būn.&nbsp; Tāi-ke hoaⁿ-hí kìm-chiú, chiong chiú-chîⁿ choè ha̍k-hāu ê lō͘-ēng.&nbsp; Muí-nî só͘ tit-tio̍h ū 8000,00.&nbsp; Hiān-sî ha̍k-hāu í-keng khí hó.&nbsp; Ha̍k-seng ū 470 lâng.&nbsp; Nā-sī kam-goān bān-sū to choè oē tit kàu.</p></div>
</body>
</html>