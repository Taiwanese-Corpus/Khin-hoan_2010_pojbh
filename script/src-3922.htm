<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-論祈禱Ê要緊</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,論祈禱Ê要緊,LŪN KÎ-TÓ Ê IÀU-KÍN,芥菜子">
<meta name="description" content="論祈禱&Ecirc;要緊 
    人佇這世間，有身軀，有靈魂，兩項平平要緊。這個是咱信者所應該知--&ecirc;。身軀所著欠&ecirc;，就是食、穿、踮；這3項以外，猶有一項koh khah要">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4baac9a87437f.jpg" target="src"><img src="../album/artical/4baac9a87437f.jpg" border="0"></a></td>
          <td width="30" align="right">
          	          	  <a href="src-3923.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：論祈禱Ê要緊 LŪN KÎ-TÓ Ê IÀU-KÍN</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="text-align: center;"><strong><span style="font-size: medium;">論祈禱&Ecirc;要緊 <br /></span></strong></p><br />
<p style="text-align: left;"><br /><span style="font-size: medium;">&nbsp;&nbsp;&nbsp; 人佇這世間，有身軀，有靈魂，兩項平平要緊。這個是咱信者所應該知--&ecirc;。<br />身軀所著欠&ecirc;，就是食、穿、踮；這3項以外，猶有一項koh khah要緊--&ecirc;，就是空氣。這个空氣kap人生有大關係，拄拄親像水kap魚&ecirc;關係按呢！魚離水就死，人離開空氣也是按呢；這個;這個是人人所知影--&ecirc;.<br />靈魂所著欠&ecirc;，就是上帝&ecirc;話，就是道，道，就是耶穌；按呢thang知耶穌kap咱人有關係。<br />空氣會養飼人&ecirc;身軀，hō͘呼吸來thong到肺腑。耶穌會養飼人&ecirc;靈魂，予人倚靠伊來祈禱，thang交陪上帝。所以祈禱是做信徒第一要緊&ecirc;事。信徒若無祈禱，不但袂明白真理，而且會受迷惑來陷落佇危險。按呢信徒對這个祈禱&ecirc;事，毋thang做無要緊。Taⁿ來分幾若款，排列佇下底：－<br />1.論祈禱&ecirc;意義。<br />這个祈禱&ecirc;意義是啥物？<br />A.讚美上帝。以弗所5: 19.有講：著用詩、冋砍、用神&ecirc;賦，喙吟、心和來呵咾主。<br />B.感謝主恩。歌羅西3: 15-17.有講：恁眾人得著召，攏是做一體，著出力用上帝所賞賜&ecirc;和平做恁心神&ecirc;主；也著感謝伊&ecirc;恩。<br />C.祈求應允。約翰14: 16-18.有講：我欲求父，父的確koh將保惠&ecirc;先生賞賜恁，到尾kap恁徛起。<br />D.承認罪愆。約翰1:9.有講：咱若認罪，上帝公義，講出就行，teh欲赦免咱&ecirc;罪，洗除咱&ecirc;歹。<br />2.論祈禱&ecirc;標準。<br />祈禱&ecirc;標準著啥物款？<br />A.求赦免。馬太6:12.有講：阮赦免得罪阮&ecirc;人，求赦免阮&ecirc;罪。<br />B.求保護馬太6:13.有講：莫得予阮拄著試，著救阮出歹。<br />C.求拯救。馬太14:30.有講：彼得知風真透就驚，欲沉落去，大聲叫講：主ah救我。<br />咱世間人著求主拯救也是按呢。<br />3.論祈禱&ecirc;區別。<br />祈禱毋若干但一款若定，有分別幾若款。<br />A.心禱。就是佇心內teh默禱，無講出喙。<br />B.隱禱。就是佇密房隱密teh祈禱，無予人看見。<br />C.私禱。就是佇家庭，chhōa家內&ecirc;囡仔大細禮拜祈禱。<br />D.公禱。就是聚集佇拜堂相與做祈禱會。<br />E.特禱。就是拄著非常&ecirc;事故特別&ecirc;祈禱。按呢thang知祈禱毋是一款若若定。<br />4.論祈禱&ecirc;範圍。<br />祈禱&ecirc;範圍袂會拘束，也袂會止限。<br />A.不論地點。耶穌講：恁拜天父無論這个山，無論耶路撒冷。<br />B.不管長短。若無用誠實來求，雖b&oacute;ng一句也算是長。<br />C.不論一事。對khah闊來講：thang替國家社會來祈禱。對khah狹來講：thang替教會家庭，個人來祈禱；攏無指定一項事若定。<br />5.論祈禱&ecirc;存心。<br />祈禱毋是用喙念若定，也著用心想。<br />按呢存心著幾若項要緊：－<br />A.著虛心。親像細膩佇遠遠teh徛，毋敢舉目，獨獨搥胸，求上帝憐憫伊。<br />B.著信心。聖冊有講：無信袂會予上帝歡喜。<br />C.著愛心。聖經講：著盡心、盡性、盡意、盡力疼主你&ecirc;上帝。<br />D.著悔心。詩篇記講：你所&agrave;i &ecirc;祭，在佇痛悔，有這款&ecirc;心，的確袂拄著棄sak。<br />E.著行心。耶穌講人著常常祈禱，毋thang貧憚。咱若存這款&ecirc;心來祈禱，上帝歡喜接納。<br />6.論祈禱&ecirc;效果。<br />對古早到今，信徒&ecirc;祈禱，得著效果算袂了。Taⁿ久幾個來講就好。<br />A.亞伯拉罕 &ecirc;祈禱，救伊&ecirc;姪仔，就是救羅得出所多瑪城。<br />B.哈拿&ecirc;祈禱，得著囝；就是生撒母耳。<br />C.撒母耳&ecirc;祈禱，贏對敵；就是刣贏腓利士人。<br />D.以利亞&ecirc;祈禱，顯神權；就是求無落雨，果然亢旱3年半；後來求落雨天就落及時&ecirc;雨，草柴攏莩芛。<br />以上遮个人&ecirc;祈禱攏有得著應允。Thang知上帝是有求必應&ecirc;上帝。人&ecirc;祈禱無得著效果，毋是上帝款待人偏私，&agrave;i接納古早人&ecirc;祈禱，來無&agrave;i接納現今&ecirc;人&ecirc;祈禱。的確毋是按呢，是咱&ecirc;祈禱有阻礙佇teh。彼个阻礙是啥物？<br />(1) 濫糝求。雅各書有講：恁求袂得著是濫糝求，趁私慾&ecirc;緣故，<br />(2) 無明白主&ecirc;旨意。親像雅各約翰kap主到撒馬利亞一个鄉庄，遐个人毋接納，就對主講：&agrave;i求對天降火來滅in。主講：人子k&aacute;u毋是欲滅無人&ecirc;性命，是欲救in。<br />(3) &Agrave;i求世間&ecirc;榮光。親像西庇太2 &ecirc;囝，伊&ecirc;老母求耶穌准伊兩个囝坐佇你&ecirc;國&ecirc;左右。這款&ecirc;祈禱袂得著效果無奇怪。所以咱&ecirc;祈禱毋thang親像這款，著除去這款&ecirc;阻礙，chiah會得著效果。<br />7.論祈禱&ecirc;模範。Thang取幾若&ecirc;來學。<br />A.主教示學生&ecirc;祈禱，馬太6:9-15.<br />B.主家己&ecirc;祈禱。耶穌講：父ah！眾人毋知in &ecirc;所做著赦免in。路加7:6.<br />C.司提反&ecirc;祈禱。伊跪leh大聲叫講。主ah！莫得用這个罪歸佇in。路加23:34-46.<br />D.保羅祈禱。伊講：因為按呢我跪佇咱&ecirc;主耶穌基督&ecirc;父&ecirc;面前。天地&ecirc;全家，因為伊來稱呼伊&ecirc;名。所以我祈禱講：求父照伊&ecirc;富有，用伊&ecirc;神賞賜恁&ecirc;心勇壯，予基督因為恁信來踮恁&ecirc;心。基督&ecirc;仁愛人袂會測度，願恁安穩仁愛，根深地基堅固，就kap遮个聖徒相kap捌伊&ecirc;長、闊、懸、深，得著上帝&ecirc; 充盛來做充盛。<br />願咱大家學遮个模樣來行，就祈禱會得著應效。</span></p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p style="text-align: center;"><span style="font-size: medium;"><strong>LŪN KÎ-TÓ Ê IÀU-KÍN</strong></span></p><br />
<p><span style="font-size: medium;">&nbsp;&nbsp;&nbsp; Lâng tī chit sè-kan, ū sin-khu, ū lêng-hûn, nn̄g-hāng pîⁿ-pîⁿ iàu-kín. Chit-ê sī lán sìn-chiá só͘ eng-kai chai--ê.<br />Sin-khu só͘ tio̍h khiàm-ê, chiū-sī chia̍h, chhēng, tiàm; chit 3 hāng í-goā, iáu ū chi̍t hāng koh khah iàu-kín--ê, chiū-sī khong-khì. Chit ê khong-khì kap jîn-seng ū toā koan-hē, tú-tú chhin-chhiūⁿ chuí kap hî ê koan-hē án-ni! Hî lī chuí chiū sí, lâng lī-khui khong-khì iā-sī án-ni; chit-ê sī lâng-lâng só͘ chai-iáⁿ--ê. <br />&nbsp;&nbsp;&nbsp; Lêng-hûn só͘ tio̍h khiàm-ê, chiū-sī Siōng-tè ê oē, chiū-sī tō, tō, chiū-sī Iâ-so͘; án-ni thang chai Iâ-so͘ kap lán lâng ū koan-hē.<br />&nbsp;&nbsp;&nbsp; Khong-khì oē iúⁿ-chhī lâng ê seng-khu, hō͘ ho͘-khip lâi thong kàu hì-hú. Iâ-so͘ oē iúⁿ-chhī lâng ê lêng-hûn, hō͘ lâng oá-khò i lâi kî-tó, thang kau-poê Siōng-tè. Só͘-í kî-tó sī choè sìn-tô͘ tē-it iàu-kín ê sū. Sìn-tô͘ nā bô kî-tó, put-tàn boē bêng-pe̍k chin-lí, jî chhiáⁿ oē siū bê-he̍k lâi hām-lo̍h tī guî-hiám. án-ni Sìn-tô͘ tuì chit ê kî-tó ê sū, m̄-thang choè bô iàu-kín. Taⁿ lâi hun kuí-nā khoán, pâi-lia̍t tī ē-té:-<br />1.&nbsp; Lūn kî-tó ê ì-gī.<br />&nbsp;&nbsp;&nbsp; Chit ê kî-tó ê ì-gī sī sím-mi̍h?<br />&nbsp;&nbsp;&nbsp; A. Chàn-bí Siōng-tè. I-hut-só͘ 5: 19. Ū kóng, Tio̍h ēng si, ēng koa, ēng sîn ê hù, chhuì gîm, sim hô lâi o-ló Chú.<br />&nbsp;&nbsp;&nbsp; B. Kám-siā Chú-un. Ko-lô-se 3: 15-17. ū kóng, Lín chèng-lâng tit-tio̍h tiàu, lóng sī choè chi̍t-thé, tio̍h chhut-la̍t ēng Siōng-tè só͘ siúⁿ-sù ê hô-pêng choè lín sim-sîn ê chú; iā tio̍h kám-siā I ê un.<br />&nbsp;&nbsp;&nbsp; C. Kî-kiû èng-ún. Iok-hān 14: 16-18. Ū kóng, Goá beh kiû Pē, Pē tek-khak koh chiong pó-huī ê sian-seⁿ siúⁿ-sù lín, kàu-bé kap lín khiā-khí.<br />&nbsp;&nbsp; D. Sêng-jīn choē-khian. Iok-hān 1:9. ū kóng, Lán nā jīn choē, Siōng-tè kong-gī, kóng chhut chiū kiâⁿ, teh-beh siá-bián lán ê choē, soé-tû lán ê pháiⁿ.<br />2. Lūn kî-tó ê phiau-chún.<br />&nbsp;&nbsp;&nbsp; Kî-tó ê phiau-chún tio̍h sím-mi̍h khoán?<br />&nbsp;&nbsp;&nbsp; A. Kiû sià-bián. Má-thài 6:12. ū kóng, Goán sià-bián tek-choē goán ê lâng, kiû sià-bián goán ê choē.<br />&nbsp;&nbsp;&nbsp; B. Kiû pó-hō͘ Má-thài 6:13. ū kóng, Bo̍h-tit hō͘ goán tú-tio̍h chhì, tio̍h kiù goán chhut-pháiⁿ.<br />&nbsp;&nbsp;&nbsp; C. Kiû chín-kiù. Má-thài 14:30. ū kóng, Pí-tek chai hong chin thàu chiū kiaⁿ, beh tîm-lo̍h-khì, toā siaⁿ kiò kóng, Chú ah kiù goá.<br />&nbsp;&nbsp;&nbsp; Lán sè-kan lâng tio̍h kiû Chú chín-kiù iā sī án-ni.<br />3. Lūn kî-tó ê khu-piat.<br />&nbsp;&nbsp;&nbsp; Kî-tó m̄-nā kan-ta chi̍t khoán nā-tiāⁿ, ū hun-piat kuí-nā khoán.<br />&nbsp;&nbsp;&nbsp; A. Sim-tó. Chiū-sī tī sim-lāi teh be̍k-tó, bô kóng chhut chhuì.<br />&nbsp;&nbsp;&nbsp; B. ún-tó. Chiū-sī tī ba̍t-pâng ún-ba̍t teh kî-tó, bô hō͘ lâng khoàⁿ-kìⁿ.<br />&nbsp;&nbsp;&nbsp; C. Su-tó. Chiū-sī tī ka-têng, chhoā ke-lāi ê gín-ná toā-soè lé-pài kî-tó.<br />&nbsp;&nbsp;&nbsp; D. Kong-tó. Chiū-sī chū-chi̍p tī pài-tn̂g saⁿ kap choè kî-tó hoē.<br />&nbsp;&nbsp;&nbsp; E. Te̍k-tó. Chiū-sī tú-tio̍h hui-siông ê sū-kò͘ te̍k-pia̍t ê kî-tó. án-ni thang chai kî-tó m̄-sī chi̍t khoán nā-tiāⁿ.<br />4. Lūn kî-tó ê hoān-uî.<br />&nbsp;&nbsp; Kî-tó ê hoān-uī boē-oē khu-sok, iā boē-oē chí-hān.<br />&nbsp;&nbsp; A. Put-lūn toē-tiám. Iâ-so͘ kóng, lín pài Thiⁿ-pē bô lūn chit ê soaⁿ, bô lūn Iâ-lō͘-sat-léng.<br />&nbsp;&nbsp; B. Put-koán tn̂g té. Nā bô ēng sêng-si̍t lâi kiû, sui-bóng chi̍t kù iā sǹg sī tn̂g.<br />&nbsp;&nbsp; C. Put-lūn it-sū. Tuì khah khoah lâi kóng, thang thoè kok-ka siā-hoē lâi kî-tó. Tuì khah oe̍h lâi kóng, thang thoè kàu-hoē ka-têng, kò-jîn lâi kî-tó; lóng bô chí-tēng chi̍t-hāng-sū nā-tiāⁿ.<br />5. Lūn kî-tó ê chûn-sim.<br />&nbsp;&nbsp; Kî-tó m̄-sī ēng chhuì liām nā-tiāⁿ, iā tio̍h ēng sim siūⁿ.<br />&nbsp;&nbsp; án-ni chûn-sim tio̍h kuí-nā hāng iàu-kín:-<br />&nbsp;&nbsp; A. Tio̍h hu-sim. Chhin-chhiūⁿ soè-lī tī hn̄g-hn̄g teh khiā, m̄-káⁿ kia̍h-ba̍k, to̍k-to̍k tuî heng, kiû Siōng-tè lîn-bín i.<br />&nbsp;&nbsp; B. Tio̍h sìn-sim. Sèng-chheh ū kóng, bô sìn boē-oē hō͘ Siōng-tè hoaⁿ-hí.<br />&nbsp;&nbsp; C. Tio̍h ài-sim. Sèng-keng kóng, tio̍h chīn sim, chīn sèng, chīn ì, chīn la̍t thiàⁿ Chú lí ê Siōng-tè.<br />&nbsp;&nbsp; D. Tio̍h hoé-sim. Si-phian kì kóng, lí só͘ ài ê chè, chāi tī thòng-choè, ū chit khoán ê sim, tek-khak boē tú-tio̍h khì-sak.<br />&nbsp;&nbsp; E. Tio̍h hêng-sim. Iâ-so͘ kóng lâng tio̍h siông-siông kî-tó, m̄-thang pîn-toāⁿ. Lán nā chûn chit khoán ê sim lâi kî-tó, Siōng-tè hoaⁿ-hí chiap-la̍p.<br />6. Lūn kî-tó ê hāu-kó.<br />&nbsp;&nbsp; Tuì kó͘-chá kàu-taⁿ, sìn-tô͘ ê kî-tó, tit-tio̍h hāu-kó sǹg boē-liáu. Taⁿ kú kuí-ê lâi kóng chiū hó.<br />&nbsp;&nbsp; A. A-pek-lia̍p-hán ê kî-tó, kiù i ê ti̍t-á, chiū-sī kiù Lô-tek chhut Só͘-to-má siâⁿ.<br />&nbsp;&nbsp; B. Hap-ná ê kî-tó, tit-tio̍h kiáⁿ; chiū-sī siⁿ Sat-bú-ní.<br />&nbsp;&nbsp; C. Sat-bú-ní ê kî-tó, iâⁿ tuì-te̍k; chiū-sī thâi-iâⁿ Hui-lī-sū lâng.<br />&nbsp;&nbsp; D. Í-lī-a ê kî-tó, hián Sîn-koân; chiū-sī kiû bô lo̍h-hō͘, kó͘-jiân khóng-hān 3 nî poàⁿ; āu-lâi kiû lo̍h-hō͘ thiⁿ chiū lo̍h ki̍p-sî ê hō͘, chháu-chhâ lóng puh-íN.<br />&nbsp;&nbsp; Í-siōng chiah ê lâng ê kî-tó lóng ū tit-tio̍h èng-ún. Thang chai Siōng-tè sī iú-kiû pit-èng ê Siōng-tè. Lâng ê kî-tó bô tit-tio̍h hāu-kó, m̄-sī Siōng-tè khoán-thāi lâng phian-su, ài chiap-la̍p kó͘-chá lâng ê kî-tó, lâi bô ài chiap-la̍p hiān-kim ê lâng ê kî-tó. Tek-khak m̄-sī án-ni, sī lán ê kî-tó ū chó͘-gāi tī-teh. Hit ê chó͘-gāi sī sím-mi̍h?<br />&nbsp;&nbsp;&nbsp; (1) Lâm-sám kiû. Ngá-kok-su ū kóng, lín kiû boē tit-tio̍h sī lâm-sám kiû, thàn su-io̍k ê iân-kò͘,<br />&nbsp;&nbsp;&nbsp; (2) Bô bêng-pe̍k Chú ê chí-ì. Chhin-chhiūⁿ Ngá-kok Iok-hān kap Chú kàu Sat-má lī-a chi̍t ê hiuⁿ-chng, hia ê lâng m̄ chiap-la̍p, chiū tuì Chú kóng, ài kiû tuì thiⁿ kàng-hé lâi bia̍t in. Chú kóng, Jîn-chú káu m̄-sī beh bia̍t-bô lâng ê sìⁿ-miā, sī beh kiù in.<br />&nbsp;&nbsp;&nbsp; (3) ài kiû sè-kan ê êng-kng. Chhin-chhiūⁿ Se-pí-thài 2 ê kiáⁿ, i ê lāu-bú kiû Iâ-so͘ chún i nn̄g ê kiâⁿ chē tī lí ê kok ê chó-iū. Chit khoán ê kî-tó boē tit-tio̍h hāu-kó bô kî-koài. Só͘-í láu ê kî-tó m̄-thang chhin-chhiūⁿ chit khoán, tio̍h tû-khì chit khoán ê chó͘-gāi, chiah oē tit-tio̍h hāu-kó.<br />7. Lūn kî-tó ê bô͘-hoān.Thang chhú kuí-nā ê lâi o̍h.<br />&nbsp;&nbsp;&nbsp; A. Chú kà-sī ha̍k-seng ê kî-tó, Má-thài 6:9-15.<br />&nbsp;&nbsp;&nbsp; B. Chú ka-kī ê kî-tó. Iâ-so͘ kóng, Pē-ah! chèng-lâng m̄-chai in ê só͘ choè tio̍h sià-bián in. Lô͘-ka 7:6.<br />&nbsp;&nbsp;&nbsp; C. Sū-thê-hoán ê kî-tó. I kuī-leh toā siaⁿ kiò kóng. Chú-ah! Bo̍h-tit ēng chit ê choē kui tī in. Lô͘-ka 23:34-46.<br />&nbsp;&nbsp;&nbsp; D. Pó-lô kî-tó. I kóng, in-uī án-ni goá kuī tī lán ê chú Iâ-so͘ Ki-tok ê Pē ê bīn-chêng.&nbsp;&nbsp; Thiⁿ-toē ê choân-ke, in-uī i lâi chheng-ho͘ i ê miâ. Só͘-í goá kî-tó kóng, kiû Pē chiàu i ê pù-ū, ēng i ê sîn siúⁿ-sù lín ê sim ióng-chòng, hō͘ Ki-tok in-uī lín sìn lâi tiàm lín ê sim. Ki-tok ê jîn-ài lâng boē-oē chhek-to̍k, Goān lín an-ún jîn-ài, kun-chhim toē-ki kian-kò͘, chiū kap chiah ê sèng-tô͘ saⁿ-kap bat i ê tn̂g, khoah, koân, chhim, tit-tio̍h Siōng-tè ê chhiong-sēng lâi choè chhiong-sēng.<br />&nbsp;&nbsp;&nbsp; Goān lán tāi-ke o̍h chiah ê bô͘-iūⁿ lâi-kiâⁿ, chiū kî-tó oē tit-tio̍h èng-hāu.</span></p><br />
<p><span style="font-size: medium;">&nbsp;</span></p></div>
</body>
</html>