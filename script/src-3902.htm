<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-湯匙Ê時代</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,湯匙Ê時代,THNG-SÎ Ê SÎ-TĀI,芥菜子">
<meta name="description" content="湯匙&Ecirc;時代
　　佇正月時為著食siuⁿ濟會害嘴齒&ecirc;物，致到嘴齒疼。父母teh欲chhōa in &ecirc;囝兒去找齒科醫&ecirc;時的確袂免得無想，也奇怪講：遐个無文">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4baac85ba653b.jpg" target="src"><img src="../album/artical/4baac85ba653b.jpg" border="0"></a></td>
          <td width="30" align="right">
          	          	  <a href="src-2137.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：湯匙Ê時代 THNG-SÎ Ê SÎ-TĀI</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>湯匙</strong><strong>&Ecirc;</strong><strong>時代</strong><strong></strong></p><br />
<p>　　佇正月時為著食siuⁿ濟會害嘴齒&ecirc;物，致到嘴齒疼。父母teh欲chhōa in &ecirc;囝兒去找齒科醫&ecirc;時的確袂免得無想，也奇怪講：遐个無文明&ecirc;野蠻人，怎樣袂予嘴齒疼來苦楚in。野蠻&ecirc;人無倚靠刀仔&aacute;是別項物，in會食真碇&ecirc;肉－這實在是為難&ecirc;事－。人講按呢反轉予in &ecirc;嘴齒不時勇健。刀仔以及別款&ecirc;器具，&aacute;是料理術，強強teh欲予人變做無嘴齒&ecirc;動物。真濟款&ecirc;嘴齒病，野蠻&ecirc;人kap in攏毋相識；獨獨文明&ecirc;人kap in相親近、相親密。這拍算敢是有遐个器具，以及有料理法&ecirc;因端。</p><br />
<p>　　這不過是這个例teh報咱知文明致蔭人&ecirc;款式。世間人chiap著文明以來thang講是成百年久若定。Chiah無偌久以前台灣&ecirc;婦人人會發落、料理家內逐項，以及家己所應該著識&ecirc;事，in攏會辨理好勢。若是現時吸著文明空氣&ecirc;婦女，毋若袂曉煮食、袂做鹹chi&aacute;ⁿ，袂洗盪，就家己&ecirc;囝兒to欲lu予別人kā伊io，尚且家己欲穿&ecirc;衫續著予查甫人來做。無打緊聘金&ecirc;起價是非常！</p><br />
<p>　　受著文明&ecirc;致蔭，逐年人有發明濟濟款&ecirc;器具來用。寫字早前是一款&ecirc;技術，尚且是真好&ecirc;技術，teh講「字是人面體皮。」<a name="OLE_LINK2"></a><a name="OLE_LINK1">「</a>看字就知人&ecirc;款。」若是近時佇西洋（東洋khah少）漸漸n&aacute; khah濟人用拍字&ecirc;器具（type-writer）In講「今仔日&ecirc;世界，無有彼个時間thang用舊式&ecirc;法來寫。Ki&aacute;m-chh&aacute;i有影，毋若商店，就家庭也不止保惜時間。量必這款&ecirc;器具若採用佇學校&ecirc;時陣，的確無久佇西洋無半人會曉寫字。</p><br />
<p>　　行路kap騎馬實在真爽快，也是真幫贊予身軀勇健&ecirc;運動，現時差不多欲soah。一日成十步路攏無想遠，規路攏是人teh行，彼个時代已經過了，這陣&ecirc;醫生，有&ecirc;有khah近&ecirc;路毋行，調工坐車、坐轎彎幾若倍遠&ecirc;路去看傷重teh欲死&ecirc;病人。人&ecirc;跤漸漸無欠用，到尾「阿不倒」&ecirc;時代敢會到。</p><br />
<p>　　託書上&ecirc;變化thang講也是大。古早無紙&ecirc;時代，是寫佇皮仔是刻佇竹板裡；讀這款&ecirc;物佇日時to艱苦，何況倚靠月&ecirc;光、火金姑&ecirc; 光？咱袂免得著奇怪，怎樣古早人是-力kap吞忍&ecirc;力遐大。聽見講印刷術發明了後，所印&ecirc;濟濟無明，尚且有&ecirc;字真幼，koh再目鏡是1300年彼霎chiah發明--&ecirc;，初期thang講嘛敢毋成物。無奇怪當時&ecirc;希臘人無&agrave;i老，因為彼時無目鏡koh無thang補嘴齒。總是一般in攏長歲壽，有&ecirc;講90外歲無倚靠目鏡會著冊。</p><br />
<p>　　文章也是按呢，無論英文或是漢文，咱若將早前&ecirc;文kap現時&ecirc;文來比較，就會明白，毋若寫古文&ecirc;人也嶄然著用頭腦。（無奇怪遐个精神上&ecirc;大偉人攏出佇昔時，咱也thang按呢來推理。）若是現代文怎樣？寫&ecirc;人毋免用遐濟心神，雖b&oacute;ng所寫ki&aacute;m-chh&aacute;i毋是美文，猶久意思夠額明。欲了解逐句逐節毋是為難&ecirc;事。Koh再寫&ecirc;人時常斟酌毋敢用有包含濟濟款&ecirc;意思&ecirc;句，來予讀&ecirc;人&ecirc;心神擾亂。</p><br />
<p>　　對按呢thang知人人teh要求in &ecirc;生活（毋免用著家己&ecirc;力）會khah得著安樂，無事故來經過世間。萬事叫人做案內，所有&ecirc;危險予人擔。文明真歡喜將這款&ecirc;制度若直直進行，就毋免koh上一百&aacute;是兩百年，人就變做親像「Lord Aveburys-ants」（一款&ecirc;蚼蟻）&ecirc;款。一款&ecirc;蚼蟻平素有奴才&ecirc;蚼蟻提物便便到喙裡予伊食。所以若是將奴才&ecirc;蚼蟻kā伊掠開，就伊&ecirc;主人，雖b&oacute;ng佇面前有夠額&ecirc;食物佇teh，猶久家己毋知影thang食，到路尾餓死若定。</p><br />
<p>　　Taⁿ chiah-&ecirc;事ki&aacute;m-chh&aacute;i是正當，若無，也是就oh得閃避&ecirc;事。總是咱毋thang家己騙。自然teh beh報應咱。自然teh欲搶提咱無teh用&ecirc;能力。Kap困難輸贏來脫出迷路彼款&ecirc;力，咱若是無欠用，連鞭就失落--去。這是進化論所證明--&ecirc;。總是社會若失了次序，無平安&ecirc;時陣的確會想所失落--&ecirc; &ecirc;要緊。</p><br />
<p>　　咱看，佇世間自稱最高等&ecirc;動物（上帝&ecirc;囝兒。）來袂哺食物、袂寫字、袂生活，干但做器具&ecirc;寄生蟲，咱ki&aacute;m真滿足mah？Ki&aacute;m-chh&aacute;i濟濟人&agrave;i做南洋&aacute;是非洲&ecirc;本地人來得著上帝當時創造in &ecirc;時所賞賜完全&ecirc;體格，比做人人所teh欣慕意愛文明&ecirc;產物。</p><br />
<p>　　現時&ecirc;人一般攏無元氣，想無必要&ecirc;勞力攏無&agrave;i用。這款&ecirc;傾向有傳染佇in &ecirc;宗教。佇咱基督教也有thang看著。一禮拜若使入拜堂一擺就會得thang分天國&ecirc;福氣；對拜一到拜六「拜堂」&aacute;是「禮拜」兩字毋捌浮佇頭腦內，想無必要，尚且無人teh要求，親像Spurgeon當時復興英國&ecirc;信仰&ecirc;時捌講：「一----------koh再聽濟濟&ecirc;教育者&ecirc;談話，實在thang僥疑，到底in有真&ecirc;信仰&aacute;無。對正月初一起到十二月三十一日止，in &ecirc;談話，全然無宗教的&ecirc;所在。毋捌聽見有人用耶穌&ecirc;名做話頭，續將禮拜日做批評&ecirc;日來擬議人&ecirc;長短。毋捌聽見一人將耶穌活佇世間&ecirc;言行，kap為著人類受苦&ecirc;事來談論----------」「現代一般有拍毋見敬虔&ecirc; 跡，實在thang傷悲----------卻說教自然是有；毋過攏毋成物。Ki&aacute;m-chh&aacute;i詼諧是真好；總是毋成說教&ecirc;體態。O，主ah！求你將說教&ecirc;路予你&ecirc;奴僕：求你將聖神教示in所著講&ecirc;真理。現時&ecirc;，袂堪得講是說教，是干但草稿朗讀若定。欲侮辱上帝嘛著有程度！！----------」</p><br />
<p>　　以上所講拍算當時&ecirc;信徒是teh想in彼款&ecirc;信仰狀態，對當時&ecirc;社會就會做得，毋免kok真一步&ecirc;必要，續掠做in彼時&ecirc;信仰做完全--&ecirc;。按呢ki&aacute;m thang講是十字教（十）&ecirc;信徒，拍算講是丁十教（丁）--無頭，不完全&ecirc;基督教--&ecirc;信者khah合。</p><br />
<p>　　基督徒&ecirc;真生活是動--&ecirc;，毋是靜--&ecirc;，應該時常勞力，的確毋thang想無必要，時勢無要求「有&ecirc;欲加添予伊；無&ecirc;連伊所有&ecirc;也搶提--伊」上帝所賞賜逐款&ecirc;機能，若出力來用&ecirc;人，欲得著加添濟濟：若毋&agrave;i用，就攏欲提倒轉。</p><br />
<p>　　義大利&ecirc;大雕刻家Michel-angelo有講一句話，「人若勞力&agrave;i欲創造一項&ecirc;物到完全，無有比彼款&ecirc;勞力khah會予靈魂清氣相，khah有敬虔。因為上帝是完全，所以無論啥物人若勞力佇完全，就是teh實行上帝&ecirc;款式。」</p><br />
<p>　　路尾一句「實行上帝&ecirc;款式」實在真寶貝，thang做咱基督徒生活&ecirc;標語。Ǹg望大家向這个標語，siuⁿ咱一生是盡底，無久審判&ecirc;日就到，無歇睏，直直跑走到插鏢&ecirc;所在。求上帝幫贊咱！！「天幫贊自助&ecirc;人。」<span style="font-size: 12pt; color: #000000; font-family: 新細明體; mso-bidi-font-size: 11.0pt; mso-ascii-font-family: &#039;Taiwanese Serif&#039;; mso-font-kerning: 1.0pt; mso-bidi-font-family: &#039;Times New Roman&#039;; mso-ansi-language: EN-US; mso-fareast-language: ZH-TW; mso-bidi-language: AR-SA;">&mdash;</span>Smile</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p style="text-align: center;"><span style="font-size: medium;"><strong>THNG-SÎ Ê SÎ-TĀI</strong></span></p><br />
<p><span style="font-size: medium;">&nbsp;&nbsp;&nbsp; Tī chiaⁿ-ge̍h sî uī-tio̍h chia̍h siuⁿ choē oē hāi chhuì-khí ê mi̍h, tì-kàu chhuì-khí thiàⁿ. Pē-bú teh beh chhoā in ê kiáⁿ-jî khì chhē chhí-kho-i ê sî tek-khak boē bián-tit bô siūⁿ, iā kî-koài kóng, hiah ê bô bûn-bêng ê iá-bân lâng, cháiⁿ-iūⁿ boē hō͘ chhuì-khí thiàⁿ lâi khó͘-chhó͘ in. iá-bân ê lâng bô oá-khò to-á á-sī pa̍t-hāng mi̍h, in oē chia̍h chin tēng ê bah－che si̍t-chāi sī uî-lân ê sū－. Lâng kóng án-ni hoán-tńg hō͘ in ê chhuì-khí put-sî ióng-kiāⁿ. To-á í-ki̍p pa̍t-khoán ê khì-khū, á-sī liāu-lí-su̍t, kiông-kiông teh-beh hō͘ lâng pìⁿ choè bô chhuì-khí ê tōng-bu̍t. Chin choē khoán ê chhuì-khí pīⁿ, iá-bân ê lâng kap in lóng m̄ saⁿ-bat; to̍k-to̍k bûn-bêng ê lâng kap in saⁿ chhin-kūn, saⁿ chhin-bi̍t. Che phah-sǹg káⁿ sī ū hiah ê khì-khū, í-ki̍p ū liāu-lí hoat ê in-toaⁿ.<br />&nbsp;&nbsp;&nbsp; Che put kò sī chit ê lē teh pò lán chai bûn-bêng tì-ìm lâng ê khoán-sit. Sè-kan lâng chiap tio̍h bûn-bêng í-lâi thang kóng sī chiâⁿ-pah nî kú nā-tiāⁿ. Chiah bô loā-kú í-chêng Tâi-oân ê hū-jîn lâng oē hoa̍t-lo̍h, liāu-lí ke-lāi ta̍k-hāng, í-ki̍p ka-kī só͘ èng-kai tio̍h bat ê sū, in lóng oē pān-lí hó-sè. Nā-sī hiān-sî suh tio̍h bûn-bêng khong-khì ê hū-lú, m̄-nā boē hiáu chú-chia̍h, boē choè kiâm-chiáⁿ, boē soé-tn̄g, chiū ka-kī ê kiáⁿ-jî to beh lu hō͘ pa̍t lâng kā i io, siōng-chhiáⁿ ka-kī beh chhēng ê saⁿ soà tio̍h hō͘ ta-po͘ lâng lâi choè. Bô-táⁿ-kín phèng-kim ê khí-kè sī hui-siông!<br />&nbsp;&nbsp;&nbsp; Siū-tio̍h bûn-bêng ê tì-ìm, ta̍k-nî lâng ū hoat-bêng choē-choē khoán ê khì-khū lâi ēng. Siá-jī chá-chêng sī chi̍t-khoán ê ki-su̍t, siōng-chhiáⁿ sī chin hó ê ki-su̍t, teh kóng "Jī sī lâng bīn-teh2 phê." "Khoàⁿ jī chiū chai lâng ê khoán." Nā-sī kūn-sî tī Se-iûⁿ (Tang-iûⁿ khah chió) chiām-chiām ná khah choē lâng ēng phah-jī ê khì-khū (type-writer) In kóng "Kin-ná-ji̍t ê sè-kài, bô ū hit ê sî-kan thang ēng kū-sek ê hoat lâi siá. Kiám-chhái ū iáⁿ, m̄-nā siong-tiàm, chiū ka-têng iā put-chí pó-sioh sî-kan. Liōng-pit chit khoán ê khì-khū nā chhái-ēng tī ha̍k-hāu ê sî-chūn, tek-khak bô kú tī Se-iûⁿ bô poàⁿ lâng oē hiáu siá jī.<br />&nbsp;&nbsp;&nbsp; Kiâⁿ-lō͘ kap khiâ-bé si̍t-chāi chin sóng-khoài, iā sī chin pang-chān hō͘ seng-khu ióng-kiāⁿ ê ūn-tōng, Hiān-sî chha-put-to beh soah. Chi̍t-ji̍t chiâⁿ cha̍p phò͘ lō͘ lóng bô siūⁿ hn̄g, kui-lō͘ lóng sī lâng teh kiâⁿ, hit ê sî-tāi í-keng kè-liáu, chit chūn ê i-seng, ū-ê ū khah kūn ê lō͘ m̄-kiâⁿ, thiau-kang chē-chhia, chē kiō oan kuí-nā pē hn̄g ê lō͘ khì khoàⁿ siong-tiōng teh beh sí ê pīⁿ lâng. Lâng ê kha chiām-chiām bô khiàm-ēng, kàu-bé "A-put-tó" ê sî-tāi káⁿ oē kàu.<br />&nbsp;&nbsp;&nbsp; Tho̍k-su siōng ê piàn-hoà thang kóng iā sī toā. Kó͘-chá bô choá ê sî-tāi, sī siá tī phê á-sī khek tī tek-pán nih; tha̍k chit-khoán ê mi̍h tī ji̍t-sî to kan-khó͘, hô-hòng oá-khò ge̍h ê kng, hé-kim-ko͘ ê kng? Lán boē bián-tit-tio̍h kî-koài, cháiⁿ-iūⁿ kó͘-chá lâng sī-le̍k kap thun-lún ê la̍t hiah toā. Thiaⁿ-kìⁿ kóng ìn-soat-su̍t hoat-bêng liáu-āu, só͘ ìn ê choē-choē bô bêng, siōng-chhiáⁿ ū-ê jī chin iù, koh-chài ba̍k-kiàⁿ sī 1300 nî hit-tia̍p chiah hoat-bêng--ê, chho͘-kî thang kóng mā káⁿ m̄ chiâⁿ mi̍h. Bô kî-koài tng-sî ê Hi-lia̍p lâng bô ài lāu, in-uī hit-sî bô ba̍k-kiàⁿ koh bô thang pó͘ chhuì-khí. Chóng-sī it-poaⁿ in lóng tn̂g hè-siū, ū-ê kóng 90 goā hè bô oá-khò ba̍k-kiàⁿ oē tù chheh.<br />&nbsp;&nbsp;&nbsp; Bûn-chiuⁿ iā sī án-ni, bô lūn Eng-bûn he̍k-sī hàn-būn, lán nā chiong chá-chêng ê bûn kap hiān-sî ê bûn lâi pí-kàu, chiū oē bêng-pe̍k, m̄-nā siá kó͘-bûn ê lâng iā chiám-jiân tio̍h ēng thâu-ló. (Bô kî-koài hiah ê cheng-sîn-siōng ê tāi uí-jîn lóng chhut tī sek-sî, lán iā thang án-ni lâi chhui-lí.) Nā-sī hiān-tāi-bûn cháiⁿ-iūⁿ? Siá ê lâng m̄-bián ēng hiah choē sim-sîn, sui-bóng só͘ siá kiám-chhái m̄-sī bí-bûn, iáu-kú ì-sù kàu-gia̍h bêng. Beh liáu-kái ta̍k-kù ta̍k chat m̄-sī uî-lân ê sū. Koh-chài siá ê lâng sî-siông chim-chiok m̄-káⁿ ēng ū pau-hâm choē-choē khoán ê ì-sù ê kù, lâi hō͘ tha̍k ê lâng ê sim-sîn jiáu-loān.<br />&nbsp;&nbsp;&nbsp; Tuì àn-ni thang chai lâng-lâng teh iàu-kiû in ê seng-oa̍h (m̄-bián ēng tio̍h ka-kī ê la̍t) oē khah tit-tio̍h an-lo̍k, bô sū-kò͘ lâi keng-kè sè-kan. Bān-sū kiò lâng choè àn-nāi, só͘ ū ê guî-hiám hō͘ lâng taⁿ. Bûn-bêng chin hoaⁿ-hí chiong chit-khoán ê chè-tō͘ nā ti̍t-ti̍t chìn-hêng, chiū m̄-bián koh chiūⁿ chi̍t-pah á-sī nn̄g pah nî, lâng chiū pìⁿ-choè chhin-chhiūⁿ "Lord Aveburys-ants" (chi̍t khoán ê káu-hiā) ê khoán. Chi̍t khoán ê káu-hiā pêng-sò͘ ū lô͘-châi ê káu-hiā tehh8 mi̍h piān-piān kàu chhuì nih hō͘ i chia̍h. Só͘-í nā sī chiong lô͘-châi ê káu-hiā kā i lia̍h khui, chiū i ê chú lâng, sui-bóng tī bīn chêng ū kàu-gia̍h ê chia̍h mi̍h tī-teh, iáu-kú ka-kī m̄-chai iáⁿ thang chia̍h, kàu lō-bé gō͘-sí nā-tiáⁿ.<br />&nbsp;&nbsp;&nbsp; Taⁿ chiah ê sū kiám-chhái sī chèng-tong, nā bô, iā sī chiū oh-tit siám-pī ê sū. Chóng-sī lán m̄-thang ka-kī phiàn. Chū-jiân teh beh pò-èng lán. Chū-jiân teh beh chhiúⁿ-tehh8 lán bô teh ēng ê lêng-le̍k. Kap khùn-lân su-iâⁿ lâi thoat-chhut bê-lō͘ hit-khoán ê la̍t, lán nā sī bô khiàm-ēng, liân-piⁿ chiū sit-lo̍h--khì. Che sī chìn-hoà-lūn só͘ chèng-bêng--ê. Chóng-sī siā-hoē nā sit-liáu chhù-sū, bô pêng-an ê sî-chūn tek-khak oē siūⁿ só͘ sit-lo̍h--ê ê iàu-kín.<br />&nbsp;&nbsp;&nbsp; Lán khoàⁿ, tī sè-kan chū-chheng choè-ko-téng ê tōng-bu̍t (Siōng-tè ê kiáⁿ-jî.) lâi boē pō͘ chia̍h mi̍h, boē siá-jī, boē seng-oa̍h, kan-ta choè khì-khū ê kì-seng-thâng, lán kiám chin moá-chiok mah? Kiám-chhái choē-choē lâng ài choè Lâm-iûⁿ á-sī Hui-chiu ê pún-toē lâng lâi ti̍t-tio̍h Siōng-tè tng-sî chhòng-chō in ê sî só͘ siúⁿ-sù oân-choân ê teh2-keh, pí choè lâng-lâng só͘ teh him-bō͘ ì-ài bûn-bêng ê sán-bu̍t.<br />&nbsp;&nbsp;&nbsp; Hiān-sî ê lâng it-poaⁿ lóng bô goân-khì, siūⁿ bô pit-iàu ê lô-le̍k lóng bô ài ēng. Chit-khoán ê kheng-hiòng ū thoân-jiám tī in ê chong-kàu. Tī lán Ki-tok-kàu iā ū thang khoàⁿ-tio̍h. Chi̍t lé-pài nā sái ji̍p Pài-tn̂g chi̍t pái chiū oē tit thang hūn Thian-kok ê hok-khì; tuì pài-it kàu pài-la̍k "Pài-tn̂g" á-sī "Lé-pài" nn̄g jī m̄-bat phû tī thâu-ló͘-lāi, siūⁿ bô pit-iàu, siōng-chhiáⁿ bô lâng teh iàu-kiû, chhin-chhiūⁿ Spurgeon tng-sî ho̍k-heng Eng-kok ê sìn- gióng ê sî bat kóng, "一----------koh-chài thiaⁿ choē-choē ê kàu-e̍k-chiá ê tâm-oē, si̍t-chāi thang giâu-gî, tauh-tí in ū chin ê sìn-gióng á-bô. Tuì chiaⁿ-ge̍h chhe-it khí kàu cha̍p-jī ge̍h saⁿ-cha̍p-it ji̍t chí, in ê tâm-oē, choân-jiân bô chong-kàu-tek ê só͘-chāi. M̄-bat thiaⁿ-kìⁿ ū lâng ēng Iâ-so͘ ê miâ choè oē-thâu, soà chiong lè-pài-ji̍t choè phoe-phêng ê ji̍t lâi gí-gī lâng ê tn̂g-té. M̄-bat thiaⁿ-kìⁿ chi̍t lâng chiong Iâ-so͘ oa̍h tī sè-kan ê giân-hēng, kap uī-tio̍h jîn-luī siū-khó͘ ê sū lâi tâm-lūn----------" "Hiān-tāi it-poaⁿ ū phah-m̄-kìⁿ kèng-khiân ê jiah, si̍t-chāi thang siong-pi----------khiok soat-kàu chū-jiân sī ū; m̄-kú lóng m̄-chiâⁿ mi̍h. Kiám-chhái khe-hâi sī chin hó; chóng-sī m̄-chiâⁿ soat-kàu ê teh2-thài. O, Chú-ah! Kiû lí chiong soat-kàu ê lō͘ hō͘ lí ê lō͘-po̍k: kiû lí chiong Sèng-sîn kà-sī in só͘ tio̍h kóng ê chin-lí. Hiān-sî ê, boē kham-tit kóng sī soat-kàu, sī kan-ta chhó-kó lóng-tho̍k nā-tiaⁿ. Beh bú-jio̍k Siōng-tè mā tio̍h ū tehn̂g-tō͘!!----------"<br />&nbsp;&nbsp;&nbsp; Í-siōng só͘ kóng phah-sǹg tng-sî ê sìn-tô͘ sī teh siūⁿ in hit-khoán ê sìn-gióng chōng-thài, tuì tng-sî ê siā-hoē chiū oē choè-tit, m̄-bián kok chin chi̍t-pō͘ ê pit-iàu, soà lia̍h-choè in hit-sî ê sìn-gióng choè oân-choân--ê. án-ni kiám thang kóng sī Si̍p-jī-kàu (十) ê sìn-tô͘, phah-sǹg kóng sī Teng-jī-kàu (丁) --bô thâu, put oân-choân ê Ki-tok-kàu--ê sìn-chiá khah ha̍h.<br />&nbsp;&nbsp;&nbsp; Ki-tok-tô͘ ê chin seng-oa̍h sī Tōng--ê, m̄-sī chēng--ê, èng-kai sî-siông lô͘-le̍k, tek-khak m̄-thang siūⁿ bô pit-iàu, sî-sè bô iau-kiû "Ū-ê beh ke-thiⁿ hō͘ i; bô-ê liān-i só͘ ū-ê iā chhiúⁿ-tehh8- -i" Siōng-tè só͘ siúⁿ-sù ta̍k-khoán ê ki-lêng, nā chhut-la̍t lâi ēng ê lâng, beh tit-tio̍h ke-thiⁿ choē-choē: nā m̄-ài ēng, chiū lóng beh tehh8 tò-tńg.<br />&nbsp;&nbsp;&nbsp; I-tāi lī ê toā tiau-khek ka Michel-angelo ū kóng chi̍t-kù oē, "Lâng nā lô le̍k ài beh chhòng-chō chi̍t hāng ê mi̍h kàu oân-choân, bô ū pí hit-khoán ê lô-le̍k khah oē hō͘ lêng-hûn chheng-khì siùⁿ, khah ū kèng-khiân. In-uī Siōng-tè sī oân-choân, só͘-í bô lūn sím-mi̍h lâng nā lô-le̍k tī oân-choân, chiū-sī teh si̍t-hêng Siōng-tè ê khoán-sit."<br />&nbsp;&nbsp;&nbsp; Lō͘-bé chi̍t kù "si̍t-hêng Siōng-tè ê khoán-si̍t" si̍t-chāi chin pó-poè, thang choè lán Ki-tok-tô͘ seng-oa̍h ê phiau-gú. ǹg-bāng tāi-ke ǹg chit ê phiau-gú, siuⁿ lán it-seng sī chīn-té, bô kú sím-phoàⁿ ê ji̍t chiū kàu, bô hioh-khùn, ti̍t-ti̍t pháu-cháu kàu chhah pio ê só͘-chāi. Kiû Siōng-tè pang-chān lán!! "Thiⁿ pang-chān chū-chō͘ ê lâng."－Smile<br /></span></p><br />
<p><span style="font-size: medium;">&nbsp;</span></p></div>
</body>
</html>