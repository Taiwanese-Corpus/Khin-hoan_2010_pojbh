<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-一滴一滴的水</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,一滴一滴的水,Chi̍t-tih chi̍t-tih ē chuí,芥菜子">
<meta name="description" content="「一滴一滴的水」
 (30)
Ba-khu-the-lī-á (細菌) 的大。通動植物界第一細的敢是Ba-khu-the-lī-á。Tauh-tí是loā細？大概是1分的 3000份一(1/300">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4a14f67488e3d.jpg" target="src"><img src="../album/artical/4a14f67488e3d.jpg" border="0"></a></td>
          <td width="30" align="right">
          	          	  <a href="src-2469.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-5</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：一滴一滴的水 Chi̍t-tih chi̍t-tih ē chuí</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="text-align: center;">「一滴一滴的水」</p><br />
<p style="text-align: center;">&nbsp;(30)</p><br />
<p>Ba-khu-the-lī-á (細菌) 的大。通動植物界第一細的敢是Ba-khu-the-lī-á。Tauh-tí是loā細？大概是1分的 3000份一(1/3000分)伊的重每粒是0.00000000000041錢。</p><br />
<p>總是伊的生湠的力是非常，48點鐘後就到440錢重。</p><br />
<p>細菌的害，大部分是做傳染病的原un佮做肉類以及其他的植物腐敗的 原un。</p><br />
<p>A. 手佮細菌：</p><br />
<p>若用500抑是600倍的顯微鏡來看，無論甚物人的手to有濟少的細菌khîⁿ-teh。較濟人是想若sái洗手就會lut，若是實在無hiah快，也袂死。有一款細菌就用蒸餾水抑是純全的酒精來洗，袂lut也袂死。</p><br />
<p>照美國Khun-bín博士所研究，伊按呢講，濟濟細菌的中間khîⁿ第一條的是腸仔病(チブス) 的細菌，閣再是第一oh死；所以人若想用燒水抑酒精來洗手，就想是清氣，這是錯誤。</p><br />
<p>伊有按呢來實驗：伊對診察腸仔病的患者了後就用純的酒精斟酌內洗伊的手，後來將伊所備辦拄才煮好的肉湯hē佇瓷的甕仔，就將伊的指頭仔tū佇彼內面，就按呢hē佇空氣倚會著的所在，到過日就the̍h一點的肉湯來檢kiàⁿ，實在通囝，佇彼內面有15500个細菌活。對按呢看起來，咱的手實在是真危險。咱若有人較常愛chhng指頭仔佇囡仔的喙的習慣的人，著愛十分的注意，因為是到極的危險。</p><br />
<p>B. 錢佮細菌：</p><br />
<p>東京帝國大學Iú-tiân博士有一擺佇衛生學會捌講演論錢的 lah-sap 的程度伊有報告東京市內所流通的錢的 lâ-sâm佮所khîⁿ-tiâu細菌的數。伊有對第一濟人往來的所在，就是戲園活動寫真館，料理店，電車彼款的所在聚集107个一sián 的銅sián；100 个五穀銀；5 sián的100；1箍的紙票106張來檢查。</p><br />
<p>咱若看見下面排列的數字就會chhàng毛管！</p><br />
<p>所調查各款的錢全面積所擒的 soè-khún所是照下底：</p><br />
<p>1. 一sián 的</p><br />
<p>銅sián第一濟有145438</p><br />
<p>第一少有16</p><br />
<p>2. 五sián 的</p><br />
<p>白銅第一濟有91648</p><br />
<p>第一少有8</p><br />
<p>3. 五穀的</p><br />
<p>第一濟有9950</p><br />
<p>第一少有6</p><br />
<p>4. 一箍的</p><br />
<p>紙票第一濟 的 2014000</p><br />
<p>第一少的&nbsp;&nbsp;&nbsp;&nbsp; 1200</p><br />
<p>5. 新的 phiò</p><br />
<p>第一濟有9027</p><br />
<p>第一少有72</p><br />
<p>以上若共伊平均：</p><br />
<p>一sián--ê是&nbsp;&nbsp;&nbsp;&nbsp;&nbsp;&nbsp;&nbsp; 4109</p><br />
<p>五sián--ê是&nbsp;&nbsp;&nbsp;&nbsp;&nbsp;&nbsp;&nbsp; 2099</p><br />
<p>五角--ê是&nbsp;&nbsp;&nbsp; 475</p><br />
<p>一箍--ê是&nbsp;&nbsp;&nbsp; 147421</p><br />
<p>細菌的種類較做是肺病佮孵膿菌。</p><br />
<p>錢是人人所尊重的物，iáu-kú若看到一款的數字，忽然能起無愛的心，總是無錢也是袂得通生活，要緊咱著十分的斟酌，下錢佇一定的所在，毋通號佮食物saⁿ倚的所在。</p><br />
<p>閣一項較要緊，若teh算銀票的時的確毋通ùn喙瀾，因為銀票所khîⁿ 的細菌是第一濟，所以通看做是第一危險。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">"Chi̍t-tih chi̍t-tih ē chuí"</p><br />
<p>&nbsp;</p><br />
<p align="center">(30)</p><br />
<p>Ba-khu-the-lī-á (Soè-khún) ê toā.&nbsp; Thong tōng si̍t-bu̍t-kài tē it soè ê káⁿ-sī Ba-khu-the-lī-á.&nbsp; Tauh-tí sī loā-soè?&nbsp; Tāi-khài sī 1 hun ê 3000 hūn chi̍t (1/3000 hun) I ê tāng muí lia̍p sī 0.00000000000041 chîⁿ.</p><br />
<p>Chóng-sī i ê siⁿ-thoàⁿ ê la̍t sī hui-siông, 48 tiám-cheng āu chiū kàu 440 chîⁿ tāng.</p><br />
<p>Soè-khún ê hāi, toā pō͘-hūn sī choè thoân-jiām pīⁿ ê goân-un kap choè bah-luī í-ki̍p kî-thaⁿ ê si̍t-bu̍t hú-pāi ê goân-un.</p><br />
<p>A. Chhiú kap soè-khún:</p><br />
<p>Nā ēng 500 á-sī 600 pē ê hián-bî-kiàⁿ lâi khoàⁿ, bô-lūn sím-mi̍h lâng ê chhiú to ū choē-chió ê soè-khún khîⁿ-teh.&nbsp; Khah choē lâng sī siūⁿ nā sái soé chhiú chiū oē lut, nā-sī si̍t-chāi bô hiah-khoài, iā boē sí.&nbsp; Ū chi̍t-khoán soè-khún chiū ēng cheng-liû-chuí á-sī sûn-choân ê chiú-cheng lâi soé, boē lut iā boē sí.</p><br />
<p>Chiàu Bí-kok Khun-bín phok-sū só͘ gián-kiù, i án-ni kóng, choē-choē soè-khún ê tiong-kan khîⁿ tē-it tiâu ê sī tn̂g-á-pīⁿ (チブス) ê soè-khún, koh-chài sī tē-it oh sí; só͘-í lâng nā siūⁿ ēng sio-chuí á chiú-cheng lâi soé-chhiú, chiū siūⁿ sī chheng-khì, che sī chhò-gō͘.</p><br />
<p>I ū án-ni lâi si̍t-giām:&nbsp; I tuì chín-chhat tn̂g-á-pīⁿ ê hoān-chiá liáu-āu chiū ēng sûn ê chiú-cheng chim-chiok lāi soé i ê chhiú, āu lâi chiong i só͘ pī-pān tú-chiah chú hó ê bah-thng hē tī huî ê àng-á, chiū chiong i ê chéng-thâu-á tū tī hit lāi-bīn, chiū án-ni hē tī khong-khì oá oē tio̍h ê só͘-chāi, kàu kè-ji̍t chiū the̍h chi̍t-tiám ê bah-thng lâi kiám-kiàⁿ, si̍t-chāi thang kiáⁿ, tī hit lāi-bīn ū 15500 ê soè-khún teh oa̍h.&nbsp; Tuì án-ni khoàⁿ-khí lâi, lán ê chhiú si̍t-chāi sī chin guî-hiám.&nbsp; Lán nā ū lâng khah-siông ài chhng chéng-thâu-á tī gín-ná ê chhuì ê si̍p-koàn ê lâng, tio̍h ài cha̍p-hun ê chù-ì, in-uī sī kàu-ke̍k ê guî-hiám.</p><br />
<p>B. Chîⁿ kap soè-khún:</p><br />
<p>Tang-kiaⁿ Tè-kok Tāi-ha̍k Iú-tiân Phok-sū ū chi̍t-pái tī oē-seng ha̍k-hoē bat káng-ián lūn chîⁿ ê lah-sap ê thêng-tō͘ I ū pò-kò Tang-kiaⁿ chhī-lāi só͘ liû-thong ê chîⁿ ê lâ-sâm kap só͘ khîⁿ-tiâu soè-khún ê sò͘.&nbsp; I ū tuì tē-it choē-lâng óng-lâi ê só͘-chāi, chiū-sī hì-hn̂g oa̍h-tāng siá-chin koán, Liāu-lí tiàm, Tiān-chhia hit -khoán ê só͘-chāi chū-chi̍p 107 ê chi̍t-sián ê tâng-sián; 100 ê gō͘-kak gûn; 5 sián ê 100; 1 kho͘ ê choá-phiò 106 tiuⁿ lâi kiám-cha.</p><br />
<p>Lán nā khoàⁿ-kìⁿ ē-bīn pâi-lia̍t ê sò͘-jī chiū oē chhàng-mn̂g-kńg!</p><br />
<p>Só͘ tiau-cha kok-khoán ê chîⁿ choân bīn-chek só͘ khîⁿ ê soè-khún só͘ sī chiàu ē-té:</p><br />
<p><br />
<table border="0" cellspacing="0" cellpadding="0"><br />
<tbody><br />
<tr><br />
<td width="136" valign="top"><br />
<p>1. Chi̍t-sián ê</p><br />
<p>Tâng-sián</p><br />
</td><br />
<td width="279" valign="top"><br />
<p>Tē it choē ū 145438</p><br />
<p>Tē it chió ū&nbsp;&nbsp;&nbsp;&nbsp; 16</p><br />
</td><br />
</tr><br />
<tr><br />
<td width="136" valign="top"><br />
<p>2. Gō͘-sián ê</p><br />
<p>Phe8-tāng</p><br />
</td><br />
<td width="279" valign="top"><br />
<p>Tē it choē ū 91648</p><br />
<p>Tē it chió ū&nbsp;&nbsp;&nbsp;&nbsp; 8</p><br />
</td><br />
</tr><br />
<tr><br />
<td width="136" valign="top"><br />
<p>3. Gō͘-kak ê</p><br />
</td><br />
<td width="279" valign="top"><br />
<p>Tē it choē ū 9950</p><br />
<p>Tē it chió ū&nbsp;&nbsp;&nbsp; 6</p><br />
</td><br />
</tr><br />
<tr><br />
<td width="136" valign="top"><br />
<p>4. Chi̍t-kho͘ ê</p><br />
<p>Choá-phiò</p><br />
</td><br />
<td width="279" valign="top"><br />
<p>Tē it choē ê 2014000</p><br />
<p>Tē it chió ê&nbsp;&nbsp;&nbsp;&nbsp; 1200</p><br />
</td><br />
</tr><br />
<tr><br />
<td width="136" valign="top"><br />
<p>5. Sin ê phiò</p><br />
</td><br />
<td width="279" valign="top"><br />
<p>Tē it choē ū 9027</p><br />
<p>Tē it chió ū&nbsp;&nbsp; 72</p><br />
</td><br />
</tr><br />
</tbody><br />
</table><br />
</p><br />
<p>Í-siōng nā kā i pêng-kun:</p><br />
<p><br />
<table border="0" cellspacing="0" cellpadding="0"><br />
<tbody><br />
<tr><br />
<td width="150" valign="top"><br />
<p>Chi̍t-sián--ê sī</p><br />
</td><br />
<td width="74" valign="top"><br />
<p align="right">4109</p><br />
</td><br />
</tr><br />
<tr><br />
<td width="150" valign="top"><br />
<p>Gō͘-sián ê sī</p><br />
</td><br />
<td width="74" valign="top"><br />
<p align="right">2099</p><br />
</td><br />
</tr><br />
<tr><br />
<td width="150" valign="top"><br />
<p>Gō͘ kak ê sī</p><br />
</td><br />
<td width="74" valign="top"><br />
<p align="right">475</p><br />
</td><br />
</tr><br />
<tr><br />
<td width="150" valign="top"><br />
<p>Chi̍t-kho͘ ê sī</p><br />
</td><br />
<td width="74" valign="top"><br />
<p align="right">147421</p><br />
</td><br />
</tr><br />
</tbody><br />
</table><br />
</p><br />
<p>Soè-khún ê chéng-luī khah choè sī hì-pīⁿ kap pū-lâng khún.</p><br />
<p>Chîⁿ sī lâng-lâng só͘ chun-tiōng ê mi̍h, iáu-kú nā khoàⁿ kàu chi̍t-khoán ê sò͘-jī, hut-jiân oē khí bô ài ê sim, chóng-sī bô chîⁿ iā sī boē tit-thang seng-oa̍h, iàu-kín lán tio̍h cha̍p-hun ê chim-chiok, hē chîⁿ tī it-tēng ê só͘-chāi, m̄-thang hō kap chia̍h mi̍h saⁿ-oá ê só͘-chāi.</p><br />
<p>Koh chi̍t-hāng khah iàu-kín, nā teh sǹg gûn-phiò ê sî tek-khak m̄-thang ùn-chhuì-noā, in-uī gûn-phiò só͘ khîⁿ ê soè-khún sī tē-it choē, só͘-í thang khoàⁿ choè sī tē-it guî-hiám.</p></div>
</body>
</html>