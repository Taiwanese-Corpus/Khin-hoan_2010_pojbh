<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-論白賊</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,論白賊,LŪN PE̍H-CHHA̍T,芥菜子">
<meta name="description" content="論白賊
　　前月鄙人有寫一篇故事佇囡仔新聞，後來一位&ecirc;朋友，笑笑問我講：恁教示囡仔，毋thang講白賊，你反轉家己講白賊，佇叼位捌看著玉珠會變色到親像土，koh beh爆裂。我聽了真趣味">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4ba83c33c6bff.jpg" target="src"><img src="../album/artical/4ba83c33c6bff.jpg" border="0"></a></td>
          <td width="30" align="right">
          	          	  <a href="src-3847.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-7</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：論白賊 LŪN PE̍H-CHHA̍T</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Soat-hong Iat-lam5 雪峰逸嵐</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>論</strong><strong>白</strong><strong>賊</strong><strong></strong></p><br />
<p>　　前月鄙人有寫一篇故事佇囡仔新聞，後來一位&ecirc;朋友，笑笑問我講：恁教示囡仔，毋thang講白賊，你反轉家己講白賊，佇叼位捌看著玉珠會變色到親像土，koh beh爆裂。我聽了真趣味，續愛笑，koh 予我生起&agrave;i研究&ecirc;心；就佇零星&ecirc;時間常常想白賊是按怎。後來對這句話來想你教示囡仔毋thang講（真實&ecirc;）白賊，反轉家己講（假影&ecirc;）白賊。按呢我就想出 (1)真正&ecirc;白賊，(2) 假影&ecirc;白賊所以簡簡記幾句來談論。</p><br />
<p>1.&nbsp;&nbsp;&nbsp;&nbsp;&nbsp; 真正&ecirc;白賊：－</p><br />
<p>就是，&agrave;i害人&ecirc;白賊，&agrave;i利益家己&ecirc;白賊。總講：害人利己&ecirc;白賊。該隱刣死小弟毋認&ecirc;白賊，是beh顧家己；雅各騙老父，是&agrave;i得大囝&ecirc;福氣；A間&ecirc;偷提；是貪心&ecirc;白賊，亞拿尼亞kap Sat-hui-lah，是虛榮心&ecirc;白賊。囡仔是&agrave;i學會，講白賊，致到同窗冤家；同姒講白賊生裝話；致到兄弟不和。其他種種，見若會害人--&ecirc;，thang講是真實&ecirc;白賊。</p><br />
<p>2.&nbsp;&nbsp;&nbsp;&nbsp; 假影&ecirc;白賊：－</p><br />
<p>無影&ecirc;白賊，有利益人&ecirc;故事&aacute;是譬喻；以及成就人入佇好&ecirc;，這袂得講是白賊，是叫做婉轉；所以我kā伊號做假影&ecirc;白賊。</p><br />
<p>　　所羅門毋是真正欲刣嬰仔，是用婉轉欲試出嬰仔&ecirc;老母&ecirc;心；血漏&ecirc;婦人人&agrave;i欲得著耶穌&ecirc;醫好，毋敢光明正大，chiah偷摸衫&aacute;裾，照看若親像欲偷提耶穌&ecirc;神蹟來醫好家己；總是koh kā伊斟酌想，伊是對信耶穌，又驚了伊&ecirc;病bak l&acirc;-s&acirc;m耶穌，所以捥轉想，耶穌既然是神&ecirc;囝　若使摸伊&ecirc;衫a裾mā會好。所以kā伊偷摸。到耶穌teh問&ecirc;時，chiah ngia̍uh-ngia̍uh chhoah出來承認。照按呢看，這个婦人人毋是偷提&ecirc;白賊，是婉轉細膩&ecirc;哀求。所以屬佇有利益人，續利益家己&ecirc;攏thang用婉轉&aacute;是譬喻&ecirc;總是若專專利益家己，&aacute;是害人--&ecirc;毋thang用。這款若用，就毋是婉轉，是變做真正&ecirc;白賊。鄙人所想若有無夠額，請指示。</p><br />
<p align="right">雪峰逸嵐</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center"><strong>LŪN PE</strong><strong>̍</strong><strong>H-CHHA</strong><strong>̍</strong><strong>T</strong></p><br />
<p>&nbsp;&nbsp;&nbsp; Ch&ecirc;ng go̍eh ph&iacute;-j&icirc;n ū si&aacute; chi̍t phiⁿ k&ograve;͘-sū tī g&iacute;n-n&aacute; sin-b&ucirc;n, āu-l&acirc;i chi̍t ūi &ecirc; p&ecirc;ng-i&uacute;, chhi&ograve;-chhi&ograve; mn̄g g&oacute;a k&oacute;ng, L&iacute;n k&agrave;-sī g&iacute;n-n&aacute;, m̄-thang k&oacute;ng pe̍h-chha̍t, l&iacute; h&oacute;an-tńg ka-kī k&oacute;ng pe̍h-chha̍t, tī toh-ūi bat kh&ograve;aⁿ tio̍h ge̍k-chu ē pi&agrave;n-sek k&agrave;u chhin-chhiūⁿ th&ocirc;͘, koh beh piak-li̍h. G&oacute;a thiaⁿ li&aacute;u chin chh&ugrave;-bī, s&ograve;a &agrave;i chhi&ograve;, koh hō͘ g&oacute;a siⁿ kh&iacute; &agrave;i gi&aacute;n-ki&ugrave; &ecirc; sim; chiū tī l&acirc;n-san &ecirc; s&icirc;-kan si&ocirc;ng-si&ocirc;ng siūⁿ pe̍h-chha̍t sī &agrave;n-ch&oacute;aⁿ. Āu-l&acirc;i t&ugrave;i chit k&ugrave; ōe l&acirc;i siūⁿ l&iacute; k&agrave;-sī g&iacute;n-n&aacute; m̄-thang k&oacute;ng (chin si̍t &ecirc;) pe̍h-chha̍t, h&oacute;an-tńg ka-kī k&oacute;ng (k&eacute;-i&aacute;ⁿ &ecirc;) pe̍h-chha̍t. &Aacute;n-ni g&oacute;a chiū siūⁿ chhut (1) chin-chi&agrave;ⁿ &ecirc; pe̍k-chha̍t, (2) k&eacute;-i&agrave;ⁿ &ecirc; pe̍h-chha̍t s&oacute;͘-&iacute; k&aacute;n-k&aacute;n k&igrave; k&uacute;i k&ugrave; l&acirc;i tām-lūn.</p><br />
<p>1. Chin-chi&agrave;ⁿ &ecirc; pe̍h-chha̍t:-</p><br />
<p>Chiū-sī, &agrave;i hāi l&acirc;ng &ecirc; pe̍h-chha̍t, &agrave;i lī-ek ka-kī &ecirc; pe̍h-chha̍t.Ch&oacute;ng k&oacute;ng: hāi-j&icirc;n lī-k&iacute; &ecirc; pe̍h-chha̍t. Kai-&uacute;n th&acirc;i-s&iacute; si&oacute; tī m̄ jīn &ecirc; pe̍h-chha̍t, sī beh k&ograve;͘ ka-kī; Ng&aacute;-kok phi&agrave;n lāu-pē, sī &agrave;i tit tōa ki&aacute;ⁿ &ecirc; hok-kh&igrave;; A-kan &ecirc; thau-the̍h; sī tham sim &ecirc; pe̍h-chha̍t, A-n&aacute;-n&icirc;-a kap Sat-hui-lah, sī hi-&ecirc;ng sim &ecirc; pe̍h-chha̍t.&nbsp; g&iacute;n-n&aacute; sī &agrave;i o̍h ōe, k&oacute;ng pe̍h-chha̍t, t&igrave;-k&agrave;u t&ocirc;ng-chhong oan-ke; Tāng-sāi k&oacute;ng pe̍h-chha̍t siⁿ-chōng-ōe, t&igrave;-k&agrave;u hiaⁿ-tī put-h&ocirc;. K&icirc;-thaⁿ chi&oacute;ng-chi&oacute;ng, k&igrave;ⁿ-nā ōe hāi l&acirc;ng--&ecirc;, thang k&oacute;ng sī chin-si̍t &ecirc; pe̍h-chha̍t.</p><br />
<p>2. K&eacute;-i&agrave;ⁿ &ecirc; pe̍h-chha̍t:-</p><br />
<p>B&ocirc; i&aacute;ⁿ &ecirc; pe̍h-chha̍t, ū lī-ek l&acirc;ng &ecirc; k&ograve;͘-sū &aacute;-sī ph&igrave; jū; &iacute;-ki̍p s&ecirc;ng chiū l&acirc;ng ji̍p tī h&oacute; &ecirc;, che bē tit k&oacute;ng sī pe̍h-chha̍t, sī ki&ograve;-ch&ograve;e &oacute;an-ch&oacute;an; s&oacute;͘-&iacute; g&oacute;a kā-i hō ch&ograve; k&eacute;-i&agrave;ⁿ &ecirc; pe̍h-chha̍t.</p><br />
<p>&nbsp;&nbsp;&nbsp; S&oacute;-l&ocirc;-b&ucirc;n m̄-sī chin-chi&agrave;ⁿ beh th&acirc;i iⁿ-&aacute;, sī ēng &oacute;an-ch&oacute;an beh chh&igrave; chhut eⁿ-&aacute; &ecirc; lāu-b&uacute; &ecirc; sim; hiat-lāu &ecirc; hū-j&icirc;n l&acirc;ng &agrave;i beh tit-tio̍h I&acirc;-so͘ &ecirc; i-h&oacute;, m̄-k&aacute;ⁿ kong-b&ecirc;ng ch&egrave;ng-tāi, chiah thau bong saⁿ-&aacute;-ku, chi&agrave;u kh&ograve;aⁿ n&aacute; chhin-chhiūⁿ beh thau-the̍h I&acirc;-so͘ &ecirc; s&icirc;n-jiah l&acirc;i i-h&oacute; ka-kī; ch&oacute;ng-sī koh kā-i chim-chiok siūⁿ, i sī t&ugrave;i s&igrave;n I&acirc;-so͘, iū kiaⁿ li&aacute;u i &ecirc; pīⁿ bak l&acirc;-s&acirc;m I&acirc;-so͘, s&oacute;͘-&iacute; &oacute;an-ch&oacute;an siūⁿ, I&acirc;-so͘ k&igrave;-ji&acirc;n sī S&icirc;n &ecirc; ki&aacute;ⁿ nā s&aacute;i bong I &ecirc; saⁿ-a-ku mā ē h&oacute;. S&oacute;͘-&iacute; kā I thau bong. K&agrave;u I&acirc;-so͘ teh mn̄g &ecirc; s&icirc;, chiah ngia̍uh-ngia̍uh chhoah chhut l&acirc;i s&ecirc;ng-jīn. Chi&agrave;u &aacute;n-ni kh&ograve;aⁿ, chit &ecirc; hū-j&icirc;n l&acirc;ng m̄-sī thau-the̍h &ecirc; pe̍h-chha̍t, sī &oacute;an-ch&oacute;an s&egrave;-jī &ecirc; ai-ki&ucirc;.&nbsp; S&oacute;͘-&iacute; sio̍k tī ū lī ek l&acirc;ng, s&ograve;a lī-ek ka-kī &ecirc; l&oacute;ng thang ēng &oacute;an-ch&oacute;an &aacute;-sī ph&igrave;-jū &ecirc;&nbsp; ch&oacute;ng-sī nā choan-choan lī-ek ka-kī, &aacute;-sī hāi-l&acirc;ng--&ecirc; m̄-thang ēng. Chit kh&oacute;an nā ēng, chiū m̄-sī &oacute;an-ch&oacute;an, sī p&igrave;ⁿ ch&ograve; chin chi&agrave;ⁿ &ecirc; pe̍h-chha̍t. Ph&iacute;-j&icirc;n s&oacute;͘ siūⁿ nā ū b&ocirc; k&agrave;u-gia̍h, chhi&aacute;ⁿ ch&iacute;-sī.</p><br />
<p align="right">Soat-hong Ia̍t-l&acirc;m</p></div>
</body>
</html>