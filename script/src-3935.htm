<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-人類生活Ê三大覺悟</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,人類生活Ê三大覺悟,JÎN-LUĪ SENG-OA̍H Ê SAM TĀI KAK-GŌ͘,芥菜子">
<meta name="description" content="人類生活&Ecirc;三大覺悟
　　人生活佇這世間，是真心適、真神秘，也真奇怪。有濟濟人&agrave;i查考這個事，用真濟&ecirc;工iah袂明白；有人想過度續致精神病；有人想無soah去自盡">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-3937.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/4baad263863c2.jpg" target="src"><img src="../album/artical/4baad263863c2.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：人類生活Ê三大覺悟 JÎN-LUĪ SENG-OA̍H Ê SAM TĀI KAK-GŌ͘</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Khng Chheng-thô͘ 康清塗</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>人類生</strong><strong>活</strong><strong>&Ecirc;</strong><strong>三大覺悟</strong></p><br />
<p>　　人生活佇這世間，是真心適、真神秘，也真奇怪。有濟濟人&agrave;i查考這個事，用真濟&ecirc;工iah袂明白；有人想過度續致精神病；有人想無soah去自盡。汰討會按呢生？是因為用咱7兩半&ecirc;頭腦欲想chiah大&ecirc;問題，所以是為難。Taⁿ照我&ecirc;愚見來想淡薄論這个問題：－</p><br />
<p>　　A. 生活&ecirc;種類來分3款：</p><br />
<p>　　1. 樂天生活。</p><br />
<p>　　就是看世間n&aacute;像公園，n&aacute;戲台。照心所&agrave;i去做。逐日花天酒地、啉斟摃拍，茫茫過日；攏無想何住、何因、何往&ecirc; 3問題。到欲臨終&ecirc;時chiah用一時-&aacute;久&ecirc;目屎kap伊&ecirc;親人、囝孫相辭。</p><br />
<p>　　2. 悲觀生活。</p><br />
<p>　　就是看世間n&aacute;苦海，看伊&ecirc;親人朋友n&aacute;糞埽；所以毋敢kap in踮，驚會予in墨著，驚會沉落。看高山n&aacute;親像大船，所以緊緊走去山頂逃死，有人到山頂也袂安心，若會緊死是khah好。所以有濟濟人用刀、索、火，來刣伊&ecirc;身軀。實在是真可憐。因為人苦袂長歲壽！</p><br />
<p>　　3. 現世生活。</p><br />
<p>　　就是看世間n&aacute;性命。看錢n&aacute;血；驚死，若有袂死&ecirc;藥thang食，雖b&oacute;ng佇真遠，伊也無嫌艱苦&agrave;i去求。親像古早秦始皇差徐福欲去東海神島求仙丹。真好笑、真戇，伊毋知這个世間是做人&ecirc;旅館，借你用，毋是欲久長予你，設使欲予你，你也無手thang提，無性命thang享受。親像俗語講：－「大豬食飽等人刣，咱人食飽聽候埋。」因為著死，袂永遠佇世間。</p><br />
<p>　　對按呢來看，頂面彼3款&ecirc;人有予3款&ecirc;藥中毒，致到神經茫茫n&aacute;睏。Taⁿ欲用啥物予伊醒？有lah！照基督&ecirc;教示著有3項&ecirc;覺悟。</p><br />
<p>　　B. 3款&ecirc;覺悟。</p><br />
<p>　　1. 捌家己。</p><br />
<p>　　就是捌咱是對叼來，咱有貴氣無，咱是kap他動物有啥物各樣，啥物人teh支配咱&ecirc;生活？伊有按怎樣疼咱，予咱有高貴&ecirc;靈魂thang治理現世&ecirc;萬物，koh thang享受來世&ecirc;永生？Taⁿ知家己是遮呢高貴，就著約束家己、疼家己、保護家己。</p><br />
<p>　　2. 捌世間。</p><br />
<p>　　就是著捌這世間也毋thang誤解。這粒地球是親像船載人過海，咱&agrave;i khah遠，伊就行khah遠；khah近，就khah近。長歲壽&ecirc;人是親像khah遠，短歲壽--&ecirc;是khah近。毋thang親像現世生活&ecirc;誤解，悲觀生活、樂天生活&ecirc;誤解。人活佇這世間毋是空空無意義。毋thang予這世間&ecirc;物質所迷。世間&ecirc;錢銀是親像水，名聲是親像花，－性命是親像影！</p><br />
<p>　　3. 捌上帝：</p><br />
<p>　　就是咱人生活佇上帝&ecirc;支配下，毋捌上帝袂用得。親像咱生活佇厝內，著捌厝主，佇國內著捌國&ecirc;主。Taⁿ咱生活佇宇宙&ecirc;內面宇宙&ecirc;主。捌家主、國主會保護咱&ecirc;肉體&ecirc;幸福。咱若捌上帝是宇宙&ecirc;主，會得著甚物福氣？會得著赦債、赦罪kap永遠活&ecirc;安歇。</p><br />
<p>　　所以咱人活佇世間，著捌家己&ecirc;貴氣；毋thang濫糝拍歹；著捌世間&ecirc;物會予咱靠--得，袂救咱&ecirc;靈魂；著捌上帝，kap伊交陪服事伊，就會得著聖囝&ecirc;贖罪，thang享受靈魂永活&ecirc;福氣。若按呢，就逐日會安心做家己&ecirc;工，歡喜聽候上帝&ecirc;命令。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">JÎN-LUĪ SENG-OA̍H Ê SAM TĀI KAK-GŌ͘</p><br />
<p>&nbsp;&nbsp; &nbsp; Lâng seng-oa̍h tī chit sè-kan, sī chin sim-sek, chin sîn-pì, iā chin kî-koài. Ū choē-choē lâng ài chhâ-khó chit-ê sū, ēng chin choē ê kang iah boē bêng-pe̍k; ū lâng siūⁿ kè-tō͘ soà tì cheng-sîn pīⁿ; ū lâng siūⁿ bô soah khì chū-chīn. Thài-thó oē án-ni siⁿ? Sī in-uī ēng lán chhit-niú poàⁿ ê thâu-ló beh siūⁿ chiah toā ê bûn-toê, só͘-í sī uî-lân. Taⁿ chiàu goá ê gû-kiàn lâi siūⁿ tām-po̍h lūn chit ê bûn-toê:－</p><br />
<p>&nbsp;&nbsp;&nbsp;&nbsp;&nbsp; A. Seng-oa̍h ê chéng-luī lâi hun 3 khoán:</p><br />
<p>&nbsp;&nbsp;&nbsp;&nbsp;&nbsp; 1. Lo̍k-thian seng-oa̍h.</p><br />
<p>&nbsp;&nbsp;&nbsp; Chiū-sī khoàⁿ sè-kan ná chhiūⁿ kong-hn̂g, ná hì-tâi. Chiàu sim só͘ ài khì choè. Ta̍k-ji̍t hoa-thian chiú-tē, lim-thîn kòng-phah, bâng-bâng kè-ji̍t; lóng bô siūⁿ hô-chū, hô-in, hô-óng ê saⁿ bûn-toê. Kàu beh lîm-chiong ê sî chiah ēng chi̍t-sî-á kú ê ba̍k-sái kap i ê chhin-lâng, kiáⁿ-sun saⁿ-sî.</p><br />
<p>&nbsp;&nbsp;&nbsp;&nbsp;&nbsp; 2. Pi-koan seng-oa̍h.</p><br />
<p>&nbsp;&nbsp;&nbsp; Chiū-sī khoàⁿ sè-kan ná khó͘-hái, khoàⁿ i ê chhin-lâng pêng-iú ná pùn-sò; só͘-í m̄-káⁿ kap in tiàm, kiaⁿ oē hō͘ in bak-tio̍h, kiaⁿ oē tîm-lo̍h. Khoàⁿ koân-soaⁿ ná chhin-chhiūⁿ toā chûn, só͘-í kín-kín cháu khì soaⁿ-téng tô-sí, ū lâng kàu soaⁿ-téng iā boē an-sim, nā oē kín-sí sī khah hó. Só͘-í ū choē-choē lâng ēng to, soh, hé, lâi thái i ê seng-khu. Si̍t-chāi sī chin khó-lîn. In-uī lâng khó͘ boē tn̂g hè-siū!</p><br />
<p>&nbsp;&nbsp;&nbsp;&nbsp;&nbsp; 3. Hiān-sè seng-oa̍h.</p><br />
<p>&nbsp;&nbsp;&nbsp; Chiū-sī khoàⁿ sè-kan ná sìⁿ-miā. khoàⁿ chîⁿ ná huih; kiaⁿ-sí, nā ū boē sí ê io̍h thang chia̍h, sui-bóng tī chin-hn̄g, i iā bô hiâm kan-khó͘ ài khì kiû. Chhin-chhiūⁿ kó͘-chá Chîn-sí-hông chhe Chhî Hok beh khì Tang-hái Sîn-tó kiû sian-tan. Chin hó-chhiò, chin gōng, i m̄-chai chit ê sè-kan sī choè lâng ê lú-koán, chioh lí ēng, m̄-sī beh kú-tn̂g hō͘ lí, siat-sú beh hō͘ lí, lí iā bô chhiú thang the̍h, bô sìⁿ-miā thang hióng-siū. Chhin-chhiūⁿ sio̍k-gú kóng,－ "Toā ti chia̍h pá tán lâng thâi, lán lâng chia̍h pá thèng-hāu tâi." In-uī tio̍h sí, boē éng-oán tī sè-kan.</p><br />
<p>&nbsp;&nbsp; &nbsp;Tuì án-ni lâi khoàⁿ, téng-bīn hit 3 khoán ê lâng ū hō͘ 3 khoán ê io̍h tiòng-to̍k, tì-kàu sîn-keng bông-bông ná khùn. Taⁿ beh ēng sím-mi̍h hō͘ i chhíⁿ? Ū lah! Chiàu Ki-tok ê kà-sī tio̍h ū 3 hāng ê kak-gō͘.</p><br />
<p>&nbsp;&nbsp;&nbsp;&nbsp;&nbsp; B. Saⁿ khoán ê kak-gō͘.</p><br />
<p>&nbsp;&nbsp;&nbsp;&nbsp;&nbsp; 1. Bat ka-kī.</p><br />
<p>&nbsp;&nbsp;&nbsp; Chiū-sī bat lán sī tuì tó lâi, lán ū kuì-khì bô, lán sī kap thaⁿ tōng-bu̍t ū sím-mi̍h koh-iūⁿ, sím-mi̍h lâng teh chi-phoè lán ê seng-oa̍h? I ū àn-choáⁿ-iūⁿ thiàⁿ lán, hō͘ lán ū ko-kuì ê lêng-hûn thang tī-lí hiān-sè ê bān-mih, koh thang hióng-siū lâi-sè ê éng-seng? Taⁿ chai ka-kī sī chiah ni̍h ko-kuì, chiū tio̍h iok-sok ka-kī, thiàⁿ ka-kī, pó-hō͘ ka-kī.</p><br />
<p>&nbsp;&nbsp;&nbsp;&nbsp;&nbsp; 2. Bat sè-kan.</p><br />
<p>&nbsp;&nbsp;&nbsp; Chiū-sī tio̍h bat chit sè-kan iā m̄-thang gō͘-kái. Chit lia̍p toē-kiû sī chhin-chhiūⁿ chûn chài lâng kè-hái, lán ài khah hn̄g, i chiū kiâⁿ khah hn̄g; khah kūn, chiū khah kūn. Tn̂g hè-siū ê lâng sī chhin-chhiūⁿ khah hn̄g, té hè-siū--ê sī khah kūn. M̄-thang chhin-chhiūⁿ hiān-sè seng-oa̍h ê gō͘-kái, pi-koan seng-oa̍h, lo̍k-thian seng-oa̍h ê gō͘-kái. Lâng oa̍h tī chit sè-kan m̄-sī khang-khang bô ì-gī. M̄-thang hō͘ chit sè-kan ê bu̍t-chit só͘-bê. Sè-kan ê chîⁿ-gîn sī chhin-chhiūⁿ chuí, miâ-siaⁿ sī chhin-chhiūⁿ hoe,－sìⁿ-miā sī chhin-chhiūⁿ iáⁿ!</p><br />
<p>&nbsp;&nbsp;&nbsp;&nbsp;&nbsp; 3. Bat Siōng-tè:</p><br />
<p>&nbsp;&nbsp;&nbsp; Chiū-sī lán lâng seng-oa̍h tī Siōng-tè ê chi-phoè-hā, m̄-bat Siōng-tè boē ēng tit. Chhin-chhiūⁿ lán seng-oa̍h tī chhù-lāi, tio̍h bat chhù-chú, tī kok-lāi tio̍h bat kok ê chú. Taⁿ lán seng-oa̍h tī ú-tiū ê lāi-bīn ú-tiū ê Chú. Bat ka-chú, kok-chú oē pó-hō͘ lán ê jio̍k-thé ê hēng-hok. Lán nā bat Siōng-tè sī ú-tiū ê Chú, oē tit-tio̍h sím-mi̍h hok-khì? oē tit-tio̍h sià-chè, sià-choē kap éng-oán-oa̍h ê an-hioh.</p><br />
<p>&nbsp;&nbsp; &nbsp;Só͘-í lán lâng oa̍h tī sè-kan, tio̍h bat ka-kī ê kuì-khì; m̄-thang lām-sám phah-pháiⁿ; tio̍h bat sè-kan ê mi̍h boē hō͘ lán khò--tit, boē kiù lán ê lêng-hûn; tio̍h bat Siōng-tè, kap i kau-poê ho̍k-sāi i, chiū oē tit-tio̍h sèng-kiáⁿ ê sio̍k-choē, thang hióng-siū lêng-hûn éng-oa̍h ê hok-khì. Nā án-ni, chiū ta̍k-ji̍t oē an-sim choè ka-kī ê kang, hoaⁿ-hí thèng-hāu Siōng-tè ê bēng-lēng.</p></div>
</body>
</html>