<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-真的英雄</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,真的英雄,Chin ê Eng-hiông,芥菜子">
<meta name="description" content="真的英雄
 佇這無偌久前，佇法蘭西-就是法國，有予全國的人來投票，就是予全國的人揀對古早到現今法國的英雄。看啥物人是法國第一英雄。這是通國的人投票來揀的所以真正確。
未揀的代先，逐國的人攏是想講拿">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f025b22c94b.jpg" target="src"><img src="../album/artical/49f025b22c94b.jpg" border="0"></a></td>
          <td width="30" align="right">
          	          	  <a href="src-3994.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-4</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：真的英雄 Chin ê Eng-hiông</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者： </td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">真的英雄</p><br />
<p>&nbsp;佇這無偌久前，佇法蘭西-就是法國，有予全國的人來投票，就是予全國的人揀對古早到現今法國的英雄。看啥物人是法國第一英雄。這是通國的人投票來揀的所以真正確。</p><br />
<p>未揀的代先，逐國的人攏是想講拿破崙 (Napoleon) 會得著第一名。</p><br />
<p>毋kú到通國攏揀清楚的時，彼个結果是按呢：-</p><br />
<p>第一，Pha-su-teh (Pasteur)。</p><br />
<p>(Pha-su-teh是發見細菌 Ba-ku-the-lí-á的人，是出名的顯微鏡學者。</p><br />
<p>第二，Iú-gó (Hu-go)</p><br />
<p>(Iú-gó 有名的文學家佮詩人，有著濟濟本出名的小說)</p><br />
<p>第三，Gán-bē-ta (Gambetta)</p><br />
<p>(Gán-be-ta是法國出名的政治家，閣再是今仔日法國共和國的建設者的一个)</p><br />
<p>第四，拿破崙 (Napoleon)</p><br />
<p>(拿破崙是出名的戰爭家)</p><br />
<p>閣再無外久前佇德國也有這款的投票，彼个結果。</p><br />
<p>第一是，Hán-phu-to-máu (Hanptonan)</p><br />
<p>(Hán-phu-to-máu是現代德國出名的小說家、戲劇家)</p><br />
<p>以上所寫的例，有真通做咱的參考。</p><br />
<p>常常有人想，是武力、威風、榮光、tē-ni̍h，做第一，毋kú毋是按呢，會利益人，利益世間甘願奉仕(Servece)彼款才是通講真的英雄！！！</p><br />
<p>現時世界第一好額的人就是美國，Hián-lí,Pò͘-tek (Henry Ford)伊的財產有2,000,000,000 (就是20 億 Hut($)就是咱的錢40 億箍(&yen;)。伊有講一句話，夠額會做咱的教訓，就是伊有按呢講-「人若不時利益家己，就伊的事業無通講是成功」</p><br />
<p>人若不時奉仕(Service) (就是利益)別人、社會，就彼號人通講是實在的成功！！！！</p><br />
<p>耶穌講：-</p><br />
<p>「上帝的國佮伊的義著求，遮个物自然加添予恁。」</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Chin ê Eng-hiông</p><br />
<p>&nbsp;Tī chit bô loā kú chêng, tī Hoat-lân-se-chiū sī Hoat-kok, ū hō͘ choân-kok ê lâng lâi tâu-phiò, chiū-sī hō͘ choân-kok ê lâng kéng Tuì kó͘-chá kàu hiān-kim Hoat-kok ê Eng-hiông.&nbsp; Khoàⁿ sím-mi̍h lâng sī Hoat-kok tē-it eng-hiông.&nbsp; Che sī thong-kok ê lâng tâu-phiò lâi kéng ê só͘-í chin chèng-khak.</p><br />
<p>Bē kéng ê tāi-seng, ta̍k-kok ê lâng lóng sī siūⁿ kóng Ná-pho-lûn (Napoleon) oē tit-tio̍h tē-it miâ.</p><br />
<p>M̄-kú kàu thong-kok lóng kéng chheng-chhó ê sî, Hit ê kiat-kó sī àn-ni:-</p><br />
<p>Tē-it, Pha-su-teh (Pasteur).</p><br />
<p>(Pha-su-teh sī hoat-kiàn soè-khún Ba-ku-the-lí-á ê lâng, sī chhut-miâ ê Hián-bî-kiàⁿ ha̍k-chiá.</p><br />
<p>Tē-jī, Iú-gó (Hu-go)</p><br />
<p>(Iú-gó iú-bêng ê Bûn-ha̍k-ka kap si-jîn, ū tù choē-choē pún chhut-miâ ê siáu-soat)</p><br />
<p>Tē-saⁿ, Gán-bē-ta (Gambetta)</p><br />
<p>(Gán-bē-ta sī Hoat-kok chhut-miâ ê chèng-tī-ka, koh-chài sī kin-á-ji̍t Hoat-kok kiōng-hô-kok ê kiàn-siat chiá ê chi̍t ê)</p><br />
<p>Tē-sì, Ná-pho-lûn (Napoleon)</p><br />
<p>(Ná-pho-lûn sī chhut-miâ ê chiàn-cheng-ka)</p><br />
<p>&nbsp;</p><br />
<p>Koh-chài bô goā-kú chêng tī Tek-kok iâ ū chit khoán ê tâu-phiò, hit ê kiat-kó.</p><br />
<p>Tē-it sī, Hán-phu-to-máu (Hanptonan)</p><br />
<p>(Hán-phu-to-máu sī Hiān-tāi Tek-kok chhut-miâ ê Siáu-soat-ka, Hì-khek-ka)</p><br />
<p>&nbsp;</p><br />
<p>Í-siōng só͘ siá ê lē, ū chin thang choè lán ê chham-khó.</p><br />
<p>Siông-siông ū lâng siūⁿ, sī Bú-le̍k, ui-hong, êng-kng, tē-ni̍h, choè tē-it, M̄-kú m̄-sī án-ni, oē lī-ek lâng, lī-ek sè-kan kam-goān hōng-sū (Servece) hit khoán chiah sī thang kóng chin ê Eng-hiông!!!</p><br />
<p>&nbsp;</p><br />
<p>Hiān-sî Sè-kài tē-it hó-gia̍h ê lâng chiū-sī Bí-kok, Hián-lí, Pò͘-tek (Henry Ford) I ê châi-sán ū 2,000,000,000 (chiū-sī 20 ek Hut($) chiū-sī lán ê chîⁿ 40 ek kho͘ (&yen;).&nbsp; I ū kóng chi̍t-kù oē, kàu-gia̍h oē choè lán ê kàu-hùn, chiū-sī i ū àn-ni kóng-"Lâng nā put-sî lī-ek ka-kī, chiū i ê sū-gia̍p bô thang kóng sī sêng-kong)</p><br />
<p>Lâng nā put-sî hōng-sū (Service) (chiū-sī lī-ek) pa̍t-lâng, siā-hoē, chiū hit-hō lâng thang kóng sī si̍t-chāi ê sêng-kong!!!!</p><br />
<p>Iâ-so͘ kóng:-</p><br />
<p>"Siōng-tè ê kok kap I ê gī tio̍h kiû, chiah ê mi̍h chū-jiân ke-thiⁿ hō͘ lín."</p></div>
</body>
</html>