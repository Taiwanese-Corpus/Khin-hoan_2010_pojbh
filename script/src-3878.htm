<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-你看，in落山啦!</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,你看，in落山啦!,LÍ KHOÀN IN LO̍H SOAN LAH!,芥菜子">
<meta name="description" content="你看IN落山LAH！
 　　佇7月初，咱北部教會&ecirc;傳教師聚集佇淡水&ecirc;山仔頂。經過10日久，佇彼中間咱&ecirc;眾先生的確有得著濟濟&ecirc;教示kap修養。咱&eci">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4ba97f6562581.jpg" target="src"><img src="../album/artical/4ba97f6562581.jpg" border="0"></a></td>
          <td width="30" align="right">
          	          	  <a href="src-3927.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：你看，in落山啦! LÍ KHOÀN IN LO̍H SOAN LAH!</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Gô͘ Thian-bēng 吳天命</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>你看</strong><strong>IN</strong><strong>落</strong><strong>山</strong><strong>LAH</strong><strong>！</strong><strong></strong></p><br />
<p>&nbsp;　　佇7月初，咱北部教會&ecirc;傳教師聚集佇淡水&ecirc;山仔頂。經過10日久，佇彼中間咱&ecirc;眾先生的確有得著濟濟&ecirc;教示kap修養。咱&ecirc;先生佇逐所在出力kap魔鬼交戰，koh再保護教示咱；的確著有機會thang予in靜想，咱做羊&ecirc;應該著夯雙手來歡迎！斷斷毋thang嫌咱&ecirc;牧者是&agrave;i thit-th&ocirc;。</p><br />
<p>　　Koh-khah thang予咱歡喜--&ecirc;，就是看in teh落山。10日久經過了後，大家歡歡喜喜落山到佇四方。我拄好有機會thang看見。你看，in落山lah！上山&ecirc;時是對默想、交陪主、受主&ecirc;教示&ecirc;所在來。</p><br />
<p>　　彼个腳步&ecirc;聲音好聽到怎樣！面貌&ecirc;笑容？到怎樣！久-tōng所顯出&ecirc;勇氣好看到怎樣！In欲落去叼位，怎樣遐得意？欲來到咱&ecirc;稠，為著主保護照顧咱lah！毋若按呢欲落來kap魔鬼交戰lah！你看，落來lah， thang歡喜ah！</p><br />
<p>　　這霎&agrave;i kap真愛&ecirc;眾先生想淡薄論咱&ecirc;主落山去做工&ecirc;事。我知眾先生已經想了，也想了，也已經teh實行咱&ecirc;主所做&ecirc;款。猶久我深信，的確有欠用koh參考，所以好膽來寫。看見恁&ecirc;勇氣掛歡喜&ecirc;面容，聽見恁腳步聲音&ecirc;好聽，袂禁得予我料恁有抱咱&ecirc;主彼時teh落山所抱&ecirc;心志來落山。的確有chiah著，因為恁是主&ecirc;學生，因為恁是主所揀&ecirc;！到底有抱啥物心志？</p><br />
<p>1.&nbsp;&nbsp;&nbsp;&nbsp;&nbsp; &Agrave;i去證明伊&ecirc;福音。</p><br />
<p>　　咱&ecirc;主爬上曠野予魔鬼試40暝日，佇遐有得勝魔鬼，深知伊來世間&ecirc;目的，觸感伊著受著濟濟&ecirc;艱苦來榮光上帝。實驗著欲拯救世間人出罪惡只有著欠用伊若定。也在世間人所欠用唯一&ecirc;福音是在佇伊。毋過佇遮曠野&ecirc;所在，是伊本身經驗著，本身知若定。欲予世間人知影伊&ecirc;福音，伊著落山離開曠野，去宣傳、去證明。看馬太4:23－25就知伊有怎樣行神蹟來證明伊&ecirc;福音。神蹟卻毋是咱&ecirc;主&ecirc;目的，不過是欲做證明伊&ecirc;教訓&ecirc;路用若定。看馬太5, 6, 7章，就伊怎樣teh宣傳伊&ecirc;福音。伊離開曠野落去加利利就是這號目的。</p><br />
<p>2.&nbsp;&nbsp;&nbsp;&nbsp; &Agrave;i去普傳伊&ecirc;福音。</p><br />
<p>　　咱&ecirc;主離開曠野，落去加利利，雖然有證明宣傳&ecirc;福音，咱著知是向一步部份&ecirc;人證明kap宣傳若定。佇馬太5, 6, 7,章，耶穌已經koh爬上一个山來宣傳福音。毋過會得thang到山仔來聽福音&ecirc;人是勇壯欣慕道理&ecirc;人若定，袂免得有制限。踮這受制限&ecirc;山頂來教示人袂做主耶穌&ecirc;滿足，佇馬太8:有記載伊koh落山。欲去創啥物？欲去普傳福音予濟濟人thang聽見。干但予上山&ecirc;人伊無滿足，伊&agrave;i去四方找眾羊群。對這擺落山去有夠逐所在，逐鄉庄、逐家庭，以及個人、對敵&ecirc;中間普傳福音。</p><br />
<p>3.&nbsp;&nbsp;&nbsp;&nbsp; &Agrave;i去安慰世人。</p><br />
<p>　　以上問擺（按：應為兩擺）&ecirc;落山以外，伊常常上山來kap上帝交陪，佇遐得著父特別&ecirc;安慰。總是伊無掠按呢做滿足。伊知彼時佇猶太伊&ecirc; &ecirc;同胞濟濟為著欠缺啉食、健康，希望來失志。伊&agrave;i in kap伊相kap得著佇山頂祈禱中所有&ecirc;慰安，&agrave;i in袂為著欠缺啉食、健康、希望來失志；伊有落山來報in解決啉食、健康&ecirc;問題，報in知永遠&ecirc;希望。按呢欲予in kap伊相kap得著父所賞賜伊&ecirc;慰安。</p><br />
<p>4.&nbsp;&nbsp;&nbsp;&nbsp; &Agrave;i去背十字架。</p><br />
<p>　　請咱koh記得耶穌koh一擺&ecirc;落山，就是佇伊變面貌&ecirc;所在。伊chhōa學生到該撒利亞、非立比，佇遐得著彼得干證伊是永活上帝&ecirc; 囝基督。了後伊chiah報學生知伊著背十字架&ecirc;事。Siāng一時伊chhōa彼得、雅各、約翰上He̍k b&ucirc;n山，佇遐交陪摩西、&Icirc;-lī-&aacute;，佇遐到極好，離開世間&ecirc;俗事。（馬太17:1-8）怎樣伊著離開遐好&ecirc;所在去落山（馬太17:9）為著&agrave;i背十字架來贖回世間人lah。對這擺落山了後。向前欲去背十字架，向各各他直直行去，攏無倒退。</p><br />
<p>　　列位&ecirc;眾先生，恁佇淡水&ecirc;山仔頂。的確有得著經驗來khah贏魔鬼&ecirc;誘惑；的確有得著濟濟&ecirc;教示，真歡喜踮遐；的確有對上帝特別&ecirc;祈禱。得著慰安；的確有感著恁&ecirc;工是欲背十字架。Taⁿ恁已經落山來lah！阮真歡喜來歡迎！恁的確歡喜用品行去證明福音；恁ki&aacute;m thang辜負主&ecirc;揀召。恁的確毋若歡喜去報揚佇教會內，的確歡喜去普報佇四方；恁受召ki&aacute;m毋是為著這！也的確歡喜將恁所受&ecirc;慰安去分予人；恁ki&aacute;m毋是欲替主來安慰人！也的確歡喜去t&egrave;主&ecirc;腳步來背十字架：恁對主ki&aacute;m毋是捌用喙來講明欲按呢做！大ǹg望會得實行lah！</p><br />
<p>　　恭喜，恁有這款落山&ecirc;機會！我知恁的確毋是欲落山去做俗事，去予魔鬼用，去潛（bī）佇世間&ecirc;罪惡中。Koh kā恁恭喜，大ǹg望眾先生已經有照主落山&ecirc;心去做工。按呢的確袂辜負主予恁上山落山&ecirc;機會。</p><br />
<p>　　讀報&ecirc;兄弟姊妹，咱這班有真好&ecirc;機會thāng幫贊促進咱&ecirc;先生落山所欲做&ecirc;工。咱看見in遐歡喜落山，ki&aacute;m毋歡喜kap in相kap做，幫贊in mah？&aacute;是咱猶久thang幫贊咱&ecirc;先生做世間事，來拍l&acirc;-s&acirc;m in落山&ecirc;時，所有&ecirc;媠面ah？毋thang lah！使徒會幫贊耶穌，咱ki&aacute;m袂幫贊咱&ecirc;先生ah？會，機會便lah！先生落山來lah！你看，in落山lah！！</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p style="text-align: center;"><span style="font-size: medium;"><strong>LÍ KHOÀN IN LO̍H SOAN LAH!</strong></span></p><br />
<p><span style="font-size: medium;">&nbsp;&nbsp;&nbsp; Tī 7 ge̍h chhe, lán pak-pō͘ kàu-hoē ê Thoân kàu-su chū-chi̍p tī Tām-chuí ê soaⁿ-á-téng. Keng-kè 10 ji̍t kú, tī hit tiong-kan lán ê chèng sian-siⁿ tek-khah ū tit-tio̍h choē-choē ê kà-sī kap siu-ióng. Lán ê sian-siⁿ tī ta̍k só͘-chāi chhut-la̍t kap mô͘-kuí kau-chiàn, koh-chài pó-hō͘ kà-sī lán; tek-khak tio̍h ū ki-hoē thang hō͘ in chēng-sióng, lán choè iûⁿ-ê eng-kai tio̍h giâ siang-chhiú lâi hoan-gêng! Toàn-toàn m̄-thang hiâm lán ê bo̍k-chiá sī ài thit-thô.<br />&nbsp;&nbsp;&nbsp; Koh-khah thang hō͘ lán hoaⁿ-hí- -ê, chiū-sī khoàⁿ in teh lo̍h-soaⁿ. 10 ji̍t kú keng-koè liáu-āu, tāi-ke hoaⁿ-hoaⁿ hí-hí lo̍h-soaⁿ kàu tī sì-hng. Goá tú-hó ū ki-hoē thang khoàⁿ-kìⁿ. Lí khoàⁿ, in lo̍h soaⁿ lah! chiūⁿ soaⁿ ê sî sī tuì be̍k-sióng, kau-poê Chú, siū Chú ê kà-sī ê só͘-chāi lâi.<br />&nbsp;&nbsp;&nbsp; Hit ê kha-pō͘ ê siaⁿ-im hó thiaⁿ kàu cháiⁿ-iūⁿ! Bīn-māu ê chhiò iông suí kàu cháiⁿ-iūⁿ! Kú-tōng só͘ hián-chhut ê ióng-khì hó-khoàⁿ kàu cháiⁿ-iūⁿ! In beh lo̍h-khì tó-uī, cháiⁿ-iūⁿ hiah tek-ì? Beh lâi kàu lán ê tiâu, uī-tio̍h Chú pó-hō͘ chiàu-kò͘ lán lah! M̄-nā án-ni beh lo̍h lâi kap mô͘-kuí kau-chiàn lah! Lí khoàⁿ, lo̍h lâi lah, thang hoaⁿ-hí ah!<br />&nbsp;&nbsp;&nbsp; Chit-tia̍p ài kap chin-ài ê chèng sian-siⁿ siūⁿ tām-po̍h lūn lán ê Chú lo̍h soaⁿ khì choè-kang ê sū. Goá chai chèng sians-siⁿ í-keng siūⁿ liáu, iā siūⁿ liáu, iā í-keng teh si̍t-hêng lán ê Chú só͘-choè ê khoán. iáu- kú goá chhim-sìn, tek-khak ū khiàm-ēng koh chham-khó, só͘-í hó táⁿ lâi siá. Khoàⁿ-kìⁿ lín ê ióng-khì koà hoaⁿ-hí ê bīn-iông, thiaⁿ kìⁿ lín kha-pō͘ siaⁿ-im ê hó thiaⁿ, boē kìm-tit hō͘ goá liāu lín ū phāu lán ê Chú hit-sî teh lo̍h soaⁿ só͘ phāu ê sim-chì lâi lo̍h soaⁿ. Tek-khak ū chiah tio̍h, in-uī lín sī Chú ê ha̍k-seng, īn-uī lín sī Chú só͘ kéng-ê! Tàu-tí ū phāu sím-mi̍h sim-chì?<br />1. ài khì chèng-bêng I ê hok-im.<br />&nbsp;&nbsp;&nbsp; Lán ê Chú peh-chiūⁿ khòng-iá hō͘ mô͘-kuí chhì 40 mî ji̍t, tī hia ū tek-sèng mô͘-kuí, chhim chai I lâi sè-kan ê bo̍k-tek, chhiok-kám I tio̍h siū-tio̍h choē-choē ê kan-khó͘ lâi êng-kng Siōng-tè. Si̍t-giām tio̍h beh chín-kiù sè-kan lâng chhut choē-ok chí-ū tio̍h khiàm-ēng I nā-tiāⁿ. iā chāi sè-kan lâng só͘ khiàm-ēng î-it ê hok-im sī chāi tī I. M̄-kú tī chia khòng-iá ê só͘-chāi, sī I pún-sin keng-giām tio̍h, pún-sin chai nā-tiāⁿ. Beh hō͘ sè-kan lâng chai-iáⁿ I ê hok-im, I tio̍h lo̍h-soaⁿ lī-khui khòng-iá, khì soan-thoân, khì chèng-bêng. Khoàⁿ Má-thài 4:23－25 chiū chai I ū cháiⁿ-iūⁿ kiâⁿ sîn-jiah lâi chèng-bêng I ê hok-im. Sîn-jiah khiok m̄-sī lán ê Chú ê bo̍k-tek, put-kò sī beh choè chèng-bêng I ê kàu-hùn ê lō͘-ēng nā-tiāⁿ. Khoàⁿ Má-thài 5, 6, 7 chiuⁿ, chiū I cháiⁿ-iūⁿ teh soan-thoân I ê hok-im. I lī-khui khòng-iá lo̍h khì Ka-lī-lī chiū-sī chit hō bo̍k-tek.<br />2. ài khì phó͘-thoân I ê hok-im.<br />&nbsp;&nbsp;&nbsp; Lán ê Chú lī-khui khòng iá, lo̍h khì Ka-lī-lī, sui-jiân ū chèng-bêng soan-thoân ê hok-im, lán tio̍h chai sī hiòng chi̍t pō͘ pō͘-hūn ê lâng chèng-bêng kap soan-thoân nā-tiāⁿ. Tī Má-thài 5, 6, 7, chiuⁿ, Iâ-so͘ í-keng koh peh-chiūⁿ chi̍t ê soaⁿ lâi soan-thoân hok-im. M̄-kú oē tit thang kàu soaⁿ-á lâi thiaⁿ hok-im ê lâng sī ióng-chòng him-bō͘ tō-lí ê lâng nā-tiāⁿ, boē bián-tit ū chè-hān. Tiàm che siū chè-hān ê soaⁿ-téng lâi kà-sī lâng boē choè Chú Iâ-so͘ ê boán-chiok, tī Má-thài 8: ū kì-chāi I koh lo̍h soaⁿ. Beh khì chhòng sím-mi̍h? Beh khì phó͘-thoân hok-im hō͘ choē-choē lâng thang thiaⁿ-kìⁿ. Kan-ta hō͘ chiūⁿ soaⁿ ê lâng I bô boán-chiok, I ài khì sì-hng chhoē chèng-iûⁿ-kûn. Tuì chit pái lo̍h soaⁿ khì ū kàu ta̍k só͘-chāi, ta̍k hiuⁿ-chng, ta̍k ka-têng, í-ki̍p kô-jîn, tuì-te̍k ê tiong-kan phó͘-thoán hok-im.<br />3. ài khì an-uì sè-jîn.<br />&nbsp;&nbsp;&nbsp; Í-siōng mn̄g-pái ê lo̍h soaⁿ í-goā, I siông-siông chiūⁿ soaⁿ lâi kap Siōng-tè kau-poê, tī hia tit-tio̍h Pē te̍k-pia̍t ê an-uì. Chóng-sī I bô lia̍h án-ni choè boán-chiok. I chai hit sî tī Iû-thài I ê ê tông-pau choē-choē uī-tio̍h khiàm-kheh lim-chiah, kiān-khong, hi-bōng lâi sit-chì. I ài in kap I saⁿ-kap tit-tio̍h tī soaⁿ-téng kî-tó tiong só͘ ū ê uì-an, ài in boē uī-tio̍h khiàm-kheh lim-chia̍h, kiān-khong, hi-bōng lâi sit-chì; I ū lo̍h soaⁿ lâi pò in kái-koat lim-chia̍h, kiān-khong ê būn-toê, pò in chai éng-oán ê hi-bōng. án-ni beh hō͘ in kap I saⁿ-kap tit-tio̍h Pē só͘ siúⁿ-sù I ê uì-an.<br />4. ài khì pē si̍p-jī-kè.<br />&nbsp;&nbsp;&nbsp; Chhiáⁿ lán koh kì-tit Iâ-so͘ koh chi̍t-pái ê lo̍h-soaⁿ, chiū-sī tī I piàn bīn-māu ê só͘-chāi. I chhoā ha̍k-seng kàu Kai-sat lī-a, Huī-li̍p-pí, tī-hia tit-tio̍h Pí-tek kan-chèng I sī éng-oa̍h Siōng-tè ê kiáⁿ Ki-tok. Liáu-āu I chiah pò ha̍k-seng chai I tio̍h pē si̍p-jī-kè ê sū. Siāng chi̍t-sî I chhoā Pí-tek, Ngá-kok, Iok-hān chiūⁿ He̍k bûn soaⁿ, tī-hia kau-poê Mô͘-se, Î-lī-á. Tī-hia káu-ke̍k hó, lī-khui sè-kan ê sio̍k-sū. (Má-thài 17:1-8) Cháiⁿ-iūⁿ I tio̍h lī-khui hiah hó ê só͘-chāi khì lo̍h soaⁿ (Má-thài 17:9) uī-tio̍h ài pē si̍p-jī-kè lâi sio̍k-hoê sè-kan lâng lah. Tuì chit-pái lo̍h soaⁿ liáu-āu. Hiòng-chêng beh khì pē si̍p-jī-kè, ǹg Kok-kok-thaⁿ ti̍t-ti̍t kiâⁿ-khì, lóng bô tò-teh3.<br />&nbsp;&nbsp;&nbsp; Lia̍t-uī ê chèng sian-siⁿ, lín tī Tām-chuí ê soaⁿ-á-téng, tek-khak ū tit-tio̍h keng-giām lâi khah iâⁿ Mô͘-kuí ê iú-he̍k; tek-khak ū tit-tio̍h choē-choē ê kà-sī, chin hoaⁿ-hí tiàm hia; tek-khak ū tuì Siōng-tè te̍k-pia̍t ê kî-tó. Tit-tio̍h uì-an; tek-khak ū kám tio̍h lín ê kang sī beh pē si̍p-jī-kè. Taⁿ lín í-keng lo̍h soaⁿ lâi lah! Goán chin hoaⁿ-hí lâi hoan-gêng! Lín tek-khak hoaⁿ-hí ēng phín-hēng khì chèng-bêng hok-im; lín kiám thang ko͘-hū Chú ê kéng-tiàu. Lín tek-khak m̄-nā hoaⁿ-hí khì pò-iông tī kàu-hoē lāi, tek-khak hoaⁿ hí khì phó͘-pò tī sì-hng; lín siū-tiàu kiám m̄-sī uī-tio̍h che! iā tek-khak hoaⁿ-hí chiong lín só͘ siū ê uì-an khì pun hō͘ lâng; lín kiám m̄-sī beh thoè Chú lâi an-uì lâng! iā tek-khak hoaⁿ-hí khì tè Chú ê kha-pō͘ lâi poē si̍p-jī-kè: lín tuì Chú kiám m̄-sī bat ēng chhuì lâi kóng-bêng beh án-ni choè! Toā ǹg-bāng oē tit si̍t-hêng lah!<br />&nbsp;&nbsp;&nbsp; Kiong-hí, lín ū chit khoán lo̍h soaⁿ ê ki-hoē! Goá chai lín tek-khak m̄-sī beh lo̍h soaⁿ khì choè sio̍k-sū, khì hō͘ mô͘ kuí ēng, khì bī tī sè-kan ê choē-ok-tiong. Koh kā lín kiong-hí, Toā ǹg-bāng chèng sian-siⁿ í-keng ū chiàu Chú lo̍h soaⁿ ê sim khì choè kang. án-ni tek-khak boē ko͘-hū Chú hō͘ lín chiūⁿ soaⁿ lo̍h soaⁿ ê ki-hoē. <br />&nbsp;&nbsp;&nbsp; Tha̍k pò ê hiaⁿ-tī chí-bē, lán chit pang ū chin hô ê ki-hoē thāng pang-chān chhiok-chìn lán ê sian-siⁿ lo̍h soaⁿ só͘ beh chò ê kang. Lán khoàⁿ-kìⁿ in hiah hoaⁿ-hí lo̍h soaⁿ, kiám m̄ hoaⁿ-hí kap in saⁿ-kap choè, pang-chān in mah? Á-sī lán iáu-kú thang pang-chān lán ê sian-siⁿ choè sè-kan sū, lâi phah lâ-sâm in lo̍h soaⁿ ê sî, só͘ ū ê suí-bīn ah? M̄-thang lah! Sù-tô͘ oē pang-chān Iâ-so͘, lán kiám boē pang-chān lán ê sian-siⁿ ah? oē, ki-hoē piān lah! Sian-siⁿ lo̍h soaⁿ lâi lah! Lí khoàⁿ, in lo̍h soaⁿ lah!!</span></p><br />
<p><span style="font-size: small;"><br /></span></p><br />
<p><span style="font-size: medium;">&nbsp;</span></p></div>
</body>
</html>