<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-聖地巴勒斯坦</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,聖地巴勒斯坦,Sèng-toē Pa-le̍k-su-thèng,台灣教會公報,趙天慈">
<meta name="description" content="聖地巴勒斯坦趙天慈
1968.05.15  1030號P.16
 
佇1929年3月間爵士Gô͘ Lia̍t（Sir Leonard Noolley），當teh揣古蹟的時，有到亞伯蘭的出生地吾珥">
<meta name="author" content="國立台灣師範大學台灣文化及語言文學研究所,趙天慈">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-11502.htm#">台文</a>｜<a href="artical-11502.htm#">中文</a>｜<a href="artical-11502.htm#">日本語</a>｜<a href="artical-11502.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">聖地巴勒斯坦</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">聖地巴勒斯坦 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第1030期</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1968/5</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：16</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：聖地巴勒斯坦 [ Sèng-toē Pa-le̍k-su-thèng ]</td>
                          </tr>
                          <tr>
                            <td class="gy12" align="left">作者：趙天慈 Tiō Thian-chû</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-11502.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-11502.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-11502.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-11502.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-11502.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d12t0a0p1.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>聖地巴勒斯坦<br />趙天慈</p>
<p>1968.05.15&nbsp; 1030號P.16</p>
<p>&nbsp;</p>
<p>佇1929年3月間爵士Gô͘ Lia̍t（Sir Leonard Noolley），當teh揣古蹟的時，有到亞伯蘭的出生地吾珥（Ur吾珥）城，照伊調查，當亞伯蘭猶未離開伊的本鄉裡的時，這個吾珥城已經是一個相當發達文明的城市。吾珥是Su-be̍k-ní人用磚仔疊成的一座城市。當伊佇一位牆邊teh掘，伊發現掘到9 尺深的時，有一層是沖積的層，因為頂面層是堆積破片（牽仔，鍋仔，碗等）佮糞埽，總是這層沖積地層是真清氣的黏土層，掘幾若位攏相像，這明明是大水所沖積，毋是河水流來的大層，約略有尺懸。閣掘落去就無相像lah！是佮頂層相像的石，瓷的器具佮糞埽。這個黏土地層，若毋是表示造成歷史中斷的原因，也可以表明歷史連續的過程中，有一擺中斷的憑據。因為黏土頂的地層是teh說明Su-be̍k-ní人（Sumerian）的文化生活漸漸發展的經過，若是下面層是一款的混合文化，這毋但是證明黏土層，頂下的文化無相像，也是表示下層文化完全滅絕。這個地層的深閣闊，表明毋是河流的沖積造成，是一擺闊閣大的洪水流泥來蓋密的。無偌久閣有一位蘭頓（Prof Langton）教授，也報告伊佇離吾珥4百英里Ki-sū（Kish）也有發見完全相像的事實。黏土層的時期也相同，差不多是主前3400-3200的中間。若對遮的事實來看創世記所記載挪亞的大水氾濫就毋免僥疑，的確是有的。</p>
<p>英國博物館的Pek-kî爵士（Sir，E.W.Budge）有講論大水的傳說，巴比倫人，Su-be̍k-liân人，亞述人的歷史上，傳播遮爾闊，歷代相傳遮爾久來看，一定有歷史事實的根據。雖然佇in的歷史中所記載是簡略若定，攏有記載出埃及記的事，這也是有事實的基礎做根據，親像洪水的傳說同一樣，可以斷言。其他蘇聯的學者也有探著濟濟洪水時代的證據。</p>
<p>&nbsp; 洪水的範圍到taⁿ未徹底調查，所講的「天下」「世界」，自然毋是包括南北A-bí-lí-ka，Hô-chiu，南極洲，是指in所捌所知的地區若定。聖經記載普天下的王，攏來朝見所羅門王（I王4：34）。日本，中國的皇帝，穩當無在內。登東山而小魯，登太山而小天下（登東山而小魯，登太山而小天下），peh上山東省的泰山，汰討會通看著天下leh！所講「天下」「世界」這攏是誇大的話。洪水氾濫滿「天下」，這個「天下」是指in所知所捌的所在若定，毋是指全世界。</p>
<p>船中8人</p>
<p>挪亞佮伊的婦人人，3個囝，3個新婦，一家8人，佇挪亞600歲的2月17日入船（創7：10，11）。中國的船是寫舟，船頭斜斜四四角角，中央一個人teh kò 2支槳，這是象形文字。舟的邊仔閣加八口，八個喙，就變做旋船。船有八個頭喙，拄好佮挪亞一船八個人暗合。Ná準中國的船字teh證明挪亞一家有八人lah！In有準備人佮動物的糧草真濟（創6：21）。佇船內也有牛奶，羊奶，雞卵，鴨卵的生產，夠額通做in的路用無欠缺。</p>
<p>In入船過7日，就40暝日的大風雨，深淵的水源裂開，天也破隙，大水充滿地面上，方舟漂流佇水面，經過150日後，水才漸消，7月17日，船掛佇A-lat-lia̍p山（Mt.Ararat），到10月初一，山頭才出現。對信佮感謝，in蹛佇in所造的方舟內，雖然e̍h-te̍h，也著吞忍，佇船內做in逐人所應該著做大動物員的工。為著愛知外界的狀況，著放會飛的鳥出去探看，烏鴉，鴿仔，第3擺所放的鴿仔無倒來，挪亞就知，in閣踮船內無久lah？到2月27日，上帝就命令挪亞佮伊的婦人人，囝兒，新婦離開大船。</p>
<p>虹做永遠的約</p>
<p>挪亞佮後生Siám，Hâm，Ngá-hut，婦人人新婦攏出大船，挪亞為著一家的人獻燒祭予耶和華，耶和華鑒納伊的誠心誠意，祝福予in生湠昌盛，充滿地上。予in有權柄通管束各種的飛禽走獸，連水內的魚，蝦，水族也交佇in的手，除食血以外，通食逐號的肉（以前只有食菜蔬）（創3：18）。耶和華鼻著燒祭的芳味，也決意無欲閣咒詛土地，也無欲用虹出現佇半天，做立約的記號（創9：12-17）。我細漢的時，真愛看虹，因為有逐等號的色彩真媠。台灣西海岸的夏天，下晡時山跤落西北雨，西日斜照，光線入佇霧nih，就變做虹。對聖經咱捌「虹」是上帝佮人立約的記號。看著虹就記得上帝無欲閣用大水滅無世間。通比並咱若得著耶穌thè-sio̍k咱的罪，就咱不致滅無。</p>
<p>農夫之家</p>
<p>In出大船，最先做的是獻祭予上帝，感謝伊的救恩，第二愛做的，就是著開墾土地，知眾五穀，in猶有種子通掖種，等到成熟就通收成。家畜也乖乖帶in兜傳種生湠。挪亞(Lô-a)也相連紲做阿公，大水後挪亞猶活350年。佇這中間繁殖真緊，人口直直增加，遮個攏是挪亞的囝孫，也是人類的祖先。</p>
<p>&nbsp; 挪亞毋知對佗位得著葡萄種，種了成績真好。紲經營葡萄園，毋但有通生食，紲有通曝乾，紲發明製酒的方法。Lô tek sui是好人，若是因為葡萄酒真好啉，看kah目，啉kah喙，啉了紲酒醉，這時毋知天佮地，裸體倒teh睏，無派胚第2後生含仔看著，出來報兄弟2人知老爸的失德。兄弟Siám佮Hgá-hut人肩頭幔衫倒退行去蓋老爸的赤體紲保守祕密。拍算是含仔的囝迦南較chih-chuh，用這層事報予別人知。挪亞後來查知這層事，大大無歡喜迦南講，「迦南著受咒詛。伊欲做伊的兄弟的奴僕的奴僕」閣講「著呵咾耶和華閃的上帝。迦南做Siám的奴僕。願上帝予Ngá-hut發展。予伊踮佇Siám的布棚，迦南也做伊的奴僕。」（創9：25-27）挪亞享受950歲（創9：29）。咱讀這個故事，會通做好酒的人的鑑戒，酒醉毋但會赤身露體失禮若定，也是毀壞家己的身軀，ná準Ka-tāi-lia̍p犯著鬼的人一樣（可5：8），著真細膩這項事。人有過失，有毋著，咱共伊宣揚予別人知，這閣較仁愛的人無報揚人的歹。犯這款罪的人，著做奴僕的奴僕，也是當然的事。</p>
<p>A-la̍t-lia̍p山</p>
<p>照創世記所記載，這隻方舟是掛佇A-la̍t-lia̍p山。現在佇小亞細亞黑海佮裏海的中間，有一個亞美尼亞共和國（Armenia Rep）是屬蘇聯。南勢有一個山叫做A-la̍t-lia̍p山，懸5211公尺（17196.3 尺），遮個人叫伊做Ko-i-nu，意思是挪亞山。遮爾懸的山，規年攏予雪蓋teh，白茫茫，人類欲怎樣佇遮生活leh！欲怎樣佇遮開墾作穡leh！大水已經蓋密地上，連山也淹密無看著，汰討會知這個山的名leh！所以人咧(teh)拍算是地名相像，若是地頭無相像。若按呢就靠大船的A-la̍t-lia̍p山佇叨位？毋知！</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-11502.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d12t0a0p1.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Sèng-toē Pa-le̍k-su-thèng</p>
<p>Tiō Thian-chû</p>
<p>1968.05.15&nbsp; 1030 hō&nbsp; P.16</p>
<p>&nbsp;</p>
<p>Tī 1929 nî 3 ge̍h kan Chiok-sū Gô͘ Lia̍t（Sir Leonard Noolley）, tng teh chhē kó͘-chek ê sî, ū kàu A-pek-lân ê chhut-siⁿ toē Gô-ní（Ur吾珥）siâⁿ, chiàu i tiau-cha, tng A-pek-lân iáu-bē lī-khui i ê pún hiuⁿ-lí ê sî, chit ê Gô͘-ní siâⁿ í-keng sī chi̍t ê siong-tong hoat-ta̍t bûn-bêng ê siâⁿ-chhī.&nbsp; Gô͘-ní sī Su-be̍k-ní lâng ēng chng-á thia̍p chiâⁿ ê chi̍t chō siâⁿ-chhī.&nbsp; Tng i tī chi̍t uī chhiûⁿ-piⁿ teh ku̍t, i hoat-hiān ku̍t kàu 9 chhioh chhim ê sî, ū chi̍t chân sī chhiong-chek（沖積）ê toē-chân, in-uī téng-bīn chân sī tui-chek phoà-phìⁿ（khan-á, oe-á, oáⁿ téng）kap pùn-sò, chóng-sī chit chân chhiong-chek toē-chân sī chin chheng-khì ê liâm-thô͘-chân, ku̍t kuí-nā uī lóng sio-siāng, che bêng-bêng sī toā-chuí só͘ chhiong-chek, m̄-sī hô-chuí lâu-lâi ê toā-chân, iok-lio̍k ū 8 chhioh koân.&nbsp; Koh ku̍t lo̍h khì chiū bô sio-siāng lah!&nbsp; sī kap téng chân sio-siāng ê chio̍h, huî ê khì-khū kap pùn-sò.&nbsp; Chit ê liâm-thô͘ toē-chân, nā m̄-sī piáu-sī chō-sêng le̍k-sú tiong-toān ê goân-in, iā khó-í piáu-bêng le̍k-sú liân-sio̍k ê kò-thêng tiong, ū chi̍t pái tiong-toān ê pîn-kù.&nbsp; In-uī liâm-thô͘ téng ê toē-chân sī teh seh-bêng Su-be̍k-ní-jîn(jiû)（Sumerian）ê bûn-hoà seng-oa̍h chiām-chiām hoat-tián ê keng-kè, nā-sī ē-bīn chân sī chi̍t khoán ê hūn-ha̍p bûn-hoà, che m̄-nā sī chèng-bêng liâm-thô͘ chân, téng-ē ê bûn-hoà bô sio-siāng, iā sī piáu-sī ē-chân bûn-hoà oân-choân bia̍t-choa̍t.&nbsp; Chit ê toē-chân ê chhim koh khoah, piáu-bêng m̄-sī hô-liû ê chhiong-chek chō-sêng, sī chi̍t pái khoah koh toā ê hông-suí liû-nî（洪水流泥）lâi khàm-ba̍t ê.&nbsp; Bô joā-kú koh ū chi̍t uī Lân-tùn（Prof Langton）Kàu-siū, iā pò-kò i tī lī Gô-ní 4 pah Eng-lí ê Ki-sū（Kish）iā ū hoat-kiàn oân-choân sio-siāng ê sū-si̍t.&nbsp; Liâm-thô͘-chân ê sî-kî iā sio-tâng, chha-put-to sī Chú-chêng 3400-3200 ê tiong-kan.&nbsp; Nā tuì chiah ê sū-si̍t lâi khoàⁿ Chhòng-sè-kì só͘ kì-chài Lô-a ê toā chuí hoàn-lām chiū m̄-bián giâu-gî, tek-khak sī ū ê.</p>
<p>&nbsp; Eng-kok phok-bu̍t-koán ê Pek-kî Chiok-sū（Sir, E.W.Budge）ū kóng lūn toā chuí ê thoân-soat, Pa-pí-lûn lâng, Su-be̍k-liân lâng, A-su̍t lâng ê le̍k-sú siōng, thoân-pò͘ chiah-nih khoah, le̍k-tāi siong-thoân chiah-nih kú lâi khoàⁿ, it-tēng ū le̍k-sú sū-si̍t ê kun-kù.&nbsp; Sui-jiân tī in ê le̍k-sú tiong só͘ kì-chài sī kán-lio̍k nā-tiāⁿ, lóng ū kì-chài Chhut Ai-kip-kì ê sū, che iā sī ū sū-si̍t ê ki-chhó͘ choè kun-kù, chhin-chhiūⁿ hông-suí ê thoân-soat tâng chi̍t iūⁿ, khó-í toàn-giân.&nbsp; Kî-thaⁿ So͘-liân ê ha̍k-chiá iā ū thàm tio̍h choē-choē hông-suí sî-tāi ê chèng-kù.</p>
<p>&nbsp; Hông-suí ê hoān-uî kàu taⁿ iáu-bē thiat-tí tiau-cha, só͘ kóng ê"thiⁿ-ē" "sè-kài,"chū-jiân m̄-sī pau-koat Lâm Pak A-bí-lí-ka, Hô-chiu, Lâm-ke̍k chiu, sī chí in só͘ bat só͘ chai ê toē-khu nā-tiāⁿ.&nbsp; Sèng-keng kì-chài phó͘ thiⁿ-ē ê ông, lóng lâi tiâu-kìⁿ Só͘-lô-bûn ông（I Ông 4:34）.&nbsp; Ji̍t-pún, Tiong-kok ê hông-tè, ún-tàng bô chāi-lāi.&nbsp; Teng Tong-san jî siáu-ló͘, teng Thài-san jî siáu thian-hā（登東山而小魯,登太山而小天下）, peh chiūⁿ Soaⁿ-tang séng ê Thài-san, thài-thó oē thang khoàⁿ tio̍h thiⁿ-ē leh! Só͘ kóng"thiⁿ-ē""sè-kài"che lóng sī khoa-tāi ê oē.&nbsp; Hông-suí hoàn-lān moá" thiⁿ-ē",chit ê"thiⁿ-ē"sī chí in só͘ chai só͘ bat ê só͘-chāi nā-tiāⁿ, m̄-sī chí choân sè-kài.</p>
<p align="center"><strong>Chûn-tiong 8 lâng</strong></p>
<p>Lô-a kap i ê hū-jīn-lâng, 3 ê kiáⁿ, 3 ê sim-pū, chi̍t ke 8 lâng, tī Lô-a 600 hè ê 2 ge̍h 17 ji̍t ji̍p chûn（Chhòng 7:10,11）.&nbsp; Tiong-kok ê chûn sī siá舟, chûn thâu chhiâ-chhiâ sì-sì kak-kak, tiong-ng chi̍t ê lâng teh kò 2 ki chiúⁿ, che sī siōng-hêng bûn-jī（象形文字）.&nbsp; 舟ê piⁿ-á koh ke八口, poeh ê chhuì, chiū pìⁿ choè soân 船.&nbsp; Chûn ū poeh ê thâu-chhuì, tú-hó kap Lô-a chi̍t chûn poeh ê lâng àm-ha̍p.&nbsp; Ná-chún Tiong-kok ê船jī teh chèng-bêng Lô-a chi̍t ke ū poeh lâng lah! In ū chún-pī lâng kap tōng-bu̍t ê niû-chháu chin-choē（Chhòng 6:21）.&nbsp; Tī chûn-lāi iā ū gû-lin, iûⁿ-lin, koe-nn̄g, ah-nn̄g ê seng-sàn, kàu-gia̍h thang choè in ê lō͘-ēng bô khiàm-kheh.</p>
<p>In ji̍p chûn kè 7 ji̍t, chiū 40 mî-ji̍t ê toā hong-hō͘, chhim-ian ê chuí-goân li̍h-khui, thiⁿ iā phoà-khiah, toā chuí chhiong-moá toē-bīn chiūⁿ, hong-chiu（方舟）phiau-liû tī chuí bīn, keng-kè 150 ji̍t āu, chuí chiah chiām siau, 7 ge̍h 17 ji̍t, chûn khoà tī A-lat-lia̍p soaⁿ（Mt. Ararat）, kàu 10 ge̍h chhoe it, soaⁿ-thâu chiah chhut-hiān.&nbsp; Tuì sìn kap kám-siā, in toà tī in só͘ chō ê hong-chiu lāi, sui-jiân e̍h-te̍h, iā tio̍h thun-lún, tī chûn-lāi choè in ta̍k lâng só͘ eng-kai tio̍h choè toā tōng-bu̍t-oân ê kang.&nbsp; uī-tio̍h ài chai goā-kài ê chōng-hóng, tio̍h pàng oē pe ê chiáu chhut khì thàm khoàⁿ, o͘-a, chíⁿ-á, tē 3 pái só͘ pàng ê chíⁿ-á bô tò-lâi, Lô-a chiū chai, in koh tiàm chûn-lāi bô kú lah?&nbsp; Kàu 2 ge̍h 27 ji̍t, Siōng-tè chiū bēng-lēng Lô-a kap i ê hū-jîn-lâng, kiáⁿ-jî, sim-pū lī-khui toā chûn.</p>
<p align="center"><strong>khēng choè éng-oán ê iok</strong></p>
<p>Lô-a kap hāu-siⁿ Siám, Hâm, Ngá-hut, hū-jîn-lâng sim-pū lóng chhut toā chûn, Lô-a uī-tio̍h chi̍t ke ê lâng hiàn sio-chè hō͘ Iâ-hô-hoa, Iâ-hô-hoa kàm-la̍p i ê sêng-sim sêng-ì, chiok-hok hō͘ in siⁿ-thoàⁿ chhiong-sēng, chhiong-moá toē-chiūⁿ.&nbsp; Hō͘ in ū koân-pèng thang koán-sok kok chióng ê pe khîm cháu-siù, liân chuí-lāi ê hî, hê, chuí-cho̍k iā kau tī in ê chhiú, tû chia̍h huih í-goā, thang chia̍h ta̍k hō ê bah（í-chêng chí ū chia̍h chhài-se）（Chhòng 3:18）.&nbsp; Iâ-hô-hoa phiⁿ tio̍h sio-chè ê phang-bī, iā koat-ì bô beh koh chiù-chó͘ thó͘-toē, iā bô beh ēng khēng chhut-hiān tī poàⁿ thiⁿ, choè li̍p-iok ê kì-hō（Chhòng 9:12-17）.&nbsp; Goá soè-hàn ê sî, chin ài khoàⁿ khēng, in-uī ū ta̍k téng-hō ê sek-chhái chin suí.&nbsp; Tâi-oân sai-hái hoāⁿ ê hā-thiⁿ, ē-po͘-sî soaⁿ-kha lo̍h sai-pak-hō͘, sai ji̍t chhiâ chiò, kng-soàⁿ ji̍p tī bū-nih, chiū pìⁿ-choè khēng.&nbsp; Tuì Sèng-keng lán bat"khēng"sī Siōng-tè kap lâng li̍p-iok ê kì-hō.&nbsp; Khoàⁿ tio̍h khēng chiū kì-tit Siōng-tè bô beh koh ēng toā chuí bia̍t-bô sè-kan.&nbsp; Thang pí-phēng lán nā tit-tio̍h Iâ-so͘ thè-sio̍k lán ê choē, chiū lán put-tì bia̍t-bô.</p>
<p align="center"><strong>Lông-hu chi ka.</strong></p>
<p>In chhut toā chûn, choè seng choè ê sī hiàn-chè hō͘ Siōng-tè, kám-siā I ê kiù-un, tē jī ài choè ê, chiū-sī tio̍h khai-khún thó͘-toē, chai chèng gō͘-kak, in iáu ū chéng-chí thang iā chéng, tán kàu sêng-se̍k chiū thang siu-sêng.&nbsp; Ka-thiok iā koai-koai toà in tau thoân chéng siⁿ-thoàⁿ.&nbsp; Lô-a iā sio-liân-soà choè a-kong, toā chuí āu Lô-a iáu oa̍h 350 nî.&nbsp; Tī chit tiong-kan hoân-si̍t chin kín, jîn-kháu ti̍t-ti̍t cheng-ka, chiah ê lóng sī Lô a ê kiáⁿ-sun, iā sī jîn-luī ê chó͘-sian.</p>
<p>&nbsp; Lô-a m̄-chai tuì tó uī tit-tio̍h phû-tô-chéng, chèng liáu sêng-chek chin hó.&nbsp; Soà keng-êng phû-tô-hn̂g, m̄-nā ū thang chhiⁿ chia̍h, soà ū thang pha̍k koaⁿ, soà hoat-bêng chè chiú ê hong-hoat.&nbsp; Lô tek sui sī hó lâng, nā-sī in-uī phû-tô-chiú chin hó lim, khoàⁿ kah ba̍k, lim kah chhuì, lim liáu soà chiú-chuì, chit sî m̄-chai thiⁿ kap tē, lō͘-thé（裸體）tó teh khùn, bô phài-phoe tē 2 hāu-siⁿ Hâm-á khoàⁿ tio̍h, chhut lâi pò hiaⁿ-tī 2 lâng chai lāu-pē ê sit-tek.&nbsp; Hiaⁿ-tī Siám kap Ngá-hut 2 lâng keng-thâu moa saⁿ tò-thè kiâⁿ khì khàm lāu-pē ê chhiah-thé soà pó-siú pì-bi̍t.&nbsp; Phah-sǹg sī Hâm-á ê kiáⁿ Ka-lâm khah chih-chuh, ēng chit chân sū pò hō͘ pa̍t lâng chai.&nbsp; Lô-a āu lâi chhâ chai chit chân sū, toā-toā bô hoaⁿ-hí Ka-lâm kóng,"Ka-lâm tio̍h siū chiù-chó͘.&nbsp; I beh choè i ê hiaⁿ-tī ê lô͘-po̍k ê lô͘-po̍k"koh kóng"Tio̍h o-ló Iâ-hô-hoa Siám ê Siōng-tè. Ka-lâm choè Siám ê lô͘-po̍k.&nbsp; Goān Siōng-tè hō͘ Ngá-hut hoat-tián.&nbsp; Hō͘ i tiàm tī Siám ê pò͘-pîⁿ, Ka-lâm iā choè i ê lô͘-po̍k."（Chhòng 9:25-27）.&nbsp; Lô-a hióng siū 950 hè（Chhòng 9:29）.&nbsp; Lán tha̍k chit ê kò-sū, oē thang choè hò͘ chiú ê lâng ê kàm-kài, chiú-chuì m̄-nā oē chhiah-sin lō͘-thé sit-lé nā-tiāⁿ, iā sī huí-hoāi ka-tī ê seng-khu, ná chún Ka-tāi-lia̍p hoān tio̍h kuí ê lâng chi̍t iūⁿ（Khó 5:8）, tio̍h chin soè-jī chit hāng sū.&nbsp; Lâng ū kè-si̍t, ū m̄-tio̍h, lán kā i soan-iông hō͘ pa̍t lâng chai, che koh-khah jîn-ài ê lâng bô pò-iông lâng ê pháiⁿ.&nbsp; Hoān chit khoán choē ê lâng, tio̍h choè lô͘-po̍k ê lô͘-po̍k, iā sī tong-jiân ê sū.</p>
<p align="center"><strong>A-la̍t-lia̍p soaⁿ</strong></p>
<p>Chiàu Chhòng-sè-kì só͘ kì-chài, chit chiah hong-chiu sī khoà tī A-la̍t-lia̍p soaⁿ.&nbsp; Hiān-chāi tī sió A-sè-a Hek-hái kap Lí-hái ê tiong-kan, ū chi̍t ê A-mí-nî-a kiōng-hô-kok（Armenia Rep）sī sio̍k So͘-liân. Lâm-sì ū chi̍t ê soaⁿ kiò choè A-la̍t-lia̍p soaⁿ, koân 5211 kong-chhioh（17196.3 chhioh）, chiah ê lâng kiò i choè Ko-i-nu, ì-sù sī Lô-a soaⁿ.&nbsp; Chiah-nih koân ê soaⁿ, kui nî lóng hō͘ seh khàm teh, pe̍h bông-bông, jîn-luī beh cháiN-iūⁿ tī chia seng-oa̍h leh!&nbsp; Beh&nbsp; cháiⁿ-iūⁿ tī chia khai-khún choh-sit leh!&nbsp; Toā chuí í-keng khàm-ba̍t toē-chiūⁿ, liân soaⁿ iā im-ba̍t bô khoàⁿ tio̍h, thài-thó oē chai chit ê soaⁿ ê miâ leh! Só͘-í lâng teh phah-sǹg sī toē miâ sio-siāng, nā-sī toē-thâu bô sio-siāng. Nā án-ni chiū khoà toā chûn ê A-la̍t-lia̍p soaⁿ tī tó-uī?&nbsp; M̄-chai!&nbsp;</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>