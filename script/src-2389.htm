<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-教會的消息</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,教會的消息,Kàu-hoē ê siau-sit,芥菜子">
<meta name="description" content="教會的消息。
1、  北投的教會佇10月10日有守聖餐，共有28人，閣有3个囡仔領洗禮。
2、  Bâ-û 的教會有組織一隊佈道隊，每禮拜的拜3有出去庄社佈道。
3、  頭圍的教會佇10月4日有">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2388.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f6a823dac9c.jpg" target="src"><img src="../album/artical/49f6a823dac9c.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：教會的消息 Kàu-hoē ê siau-sit</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者： </td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">教會的消息。</p><br />
<p>1、&nbsp; 北投的教會佇10月10日有守聖餐，共有28人，閣有3个囡仔領洗禮。</p><br />
<p>2、&nbsp; Bâ-û 的教會有組織一隊佈道隊，每禮拜的拜3有出去庄社佈道。</p><br />
<p>3、&nbsp; 頭圍的教會佇10月4日有開佈道會3日久佇5个所在，來聽的人，共有255人；閣佇10月19日有開婦女的講演會 3 日久，來聽的有350人，機會不止好。</p><br />
<p>4、&nbsp; 瑞芳的教會佇10 月12日到20日，有開演說會，來聽的人，共有500以上，逐个真致意聽，也呵咾真好。</p><br />
<p>5、&nbsp; 新埔教會的會友：林才、林出泉、劉氏招、陳氏蜜4人有移轉屬台中教會。</p><br />
<p>6、&nbsp; 南庄的教會有teh修理拜堂佮起宿舍，大概著2月日久才會好。</p><br />
<p>7、&nbsp; 坪林尾的教會佇10月18日到28日有開演說會，機會真好，來聽的，共有808人，逐个真斟酌聽，不止有受感動。</p><br />
<p>8、&nbsp; 八里沙教會有開佈道會5 日久，來聽的人，共400外人。</p><br />
<p>9、&nbsp; 頂雙溪的教會有設家庭的禮拜，機會不止好，也通順紲佈道。</p><br />
<p>10、墩仔跤教會，下昏時的禮拜徙佇后里庄會友的家聚集，機會不止好，來聽的人不止濟；閣再每拜3下昏佇中和庄會友的厝佈道，機會也真好。佇10月10日有守聖餐，有加添3人領洗禮。</p><br />
<p>11、公館庄教會，對10月19日到22日有開奮興會佮演說會就是日--時奮興會，下昏是演說會，機會袂歹。佇24日有設詹阿顯做長老；江傳錄、羅阿龍做執事。</p><br />
<p>12、水轉跤教會佇10月17日有守聖餐，共有40名，也有6 个大人3个囡仔領洗禮，閣再接納晚餐。</p><br />
<p>13、新莊教會，佇10月18日到27日，有開演說會，總共有1500人來聽道理；照來聽的人所批評，－有的講基督教是救世的福音，有的講是phí-siùⁿ--in，也有的講是排斥--in。講演者著注意。</p><br />
<p>14、三角湧教會，佇10月3日有守聖餐，共37人，也有行洗禮予2个大人，2个囡仔，閣有接納一个就近晚餐。</p><br />
<p>15、八里坌教會，有公舉林水益做長老，佇10月3日有設立。</p><br />
<p>16、苗栗教會佇10月19到2日有開奮興會佮演說會，成績不止好。</p><br />
<p>17、桃園教會有開佈道會5日久，頭一日佇公會堂，約有500人來聽。這日是街中的頭人贊成來開--的；以後4暗佇拜堂，也濟濟人接紲來聽，總共有1580人來聽道理，機會真好。</p><br />
<p>18、大稻埕教會佇10月3日有守聖餐，共有108人，也有接納3个囡仔領洗禮，一个chiap-siú聖餐。</p><br />
<p>19、頭份教會有開演說會 10日久，來聽的人共有1667人，中間有人志願欲拜上帝。</p><br />
<p>20、大甲教會有開佈道會佇大甲東，有分 3、4隊怖道，聽的人共有1350人，有得著幾若人接紲來禮拜，也有一家3人志願做求道者。</p><br />
<p>21、墩仔跤佮鯉魚潭的教會佇10月10日有守聖餐。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Kàu-hoē ê siau-sit.</p><br />
<p>&nbsp;</p><br />
<p>1. Pak-tâu ê kàu-hoē tī 10 ge̍h 10 ji̍t ū siú Sèng-chhan, kiōng ū 28 lâng, koh ū 3 ê gin-ná niá soé-lé.</p><br />
<p>2. Bâ-û ê kàu-hoē ū cho͘-chit chi̍t-tuī pò͘-tō-tuī, muí lé-pài ê pài 3 ū chhut-khì chng-siā pò͘-tō.</p><br />
<p>3. Thâu-uî ê kàu-hoē tī 10 ge̍h 4 ji̍t ū khui pò͘-tō-hoē 3 ji̍t kú tī 5 ê só͘-chāi, lâi thiaⁿ ê lâng, kiōng ū 255 lâng; koh tī 10 ge̍h 19 ji̍t ū khui hū-lú ê káng-ián hoē 3 ji̍t kú, lâi thiaⁿ ê ū 350 lâng, ki-hoē put-chí-hó.</p><br />
<p>4. Suī-hong ê kàu-hoē tī 10 ge̍h 12 ji̍t kàu 20 ji̍t, ū khui ián-soat-hoē, lâi thiaⁿ ê lâng, kiōng ū 500 í-siōng, ta̍k ê chin tì-ì thiaⁿ, iā o-ló chin hó.</p><br />
<p>5. Sin-po͘ kàu-hoē ê hoē-iú: Lîm Châi, Lîm Chhut-choâⁿ, Lâu sī Chio, Tân sī Bi̍t 4 lâng ū î-choán sio̍k Tâi-tiong kàu-hoē.</p><br />
<p>6. Lâm-chng ê kàu-hoē ū teh siu-lí pài-tn̂g kap khí siok-sià, tāi-khài tio̍h 2 ge̍h ji̍t kú chiah oē hó.</p><br />
<p>7. Pîⁿ-nâ-bé ê kàu-hoē tī 10 ge̍h 18 ji̍t kàu 28 ji̍t ū khui ián-soat-hoē, ki-hoē chin hó, lâi thiaⁿ ê, kiōng ū 808 lâng, ta̍k ê chin chim-chiok thiaⁿ, put-chí ū siū kám-tōng.</p><br />
<p>8. Pat-lí-sa kàu-hoē ū khui pò͘-tō-hoē 5 ji̍t kú, lâi thiaⁿ ê lâng, kiōng 400 goā lâng.</p><br />
<p>9. Téng-siang-khoe ê kàu-hoē ū siat ka-têng ê lé-pài, ki-hoē put-chí hó, iā thang sūn-soà pò͘-tō.</p><br />
<p>10. Tun-á-kha kàu-hoē, ē-hng sî ê lé-pài soá tī āu-lí-chng hoē-iú ê ke chū-chi̍p, ki-hoē put-chí hó, lâi thiaⁿ ê lâng put-chí-choē; koh-chài muí pài 3 ē-hng tī Tiong-hô chng hoē-iú ê chhù pò͘-tō, ki-hoē iā chin hó. Tī 10 ge̍h 10 ji̍t ū siú Sèng-chhan, ū ke-thiⁿ 3 lâng niá soé-lé.</p><br />
<p>11. Kong-koán chng kàu-hoē, tuì 10 ge̍h 19 ji̍t kàu 22 ji̍t ū khui hùn-heng-hoē kap ián-soat-hoē chiū-sī ji̍t--sî hûn-heng-hoē, ē-hng sī ián-soat hoē, ki-hoē boēpháiⁿ. Tī 24 ji̍t ū siat Chiam A-hián choè tiúⁿ-ló; Kang Thoân-lo̍k, Lô A-liông choè chip-sū.</p><br />
<p>12. Chuí-tńg-kha kàu-hoē tī 10 ge̍h 17 ji̍t ū siú Sèng-chhan, kiōng ū 40 miâ, iā ū 6 ê toā-lâng 3 ê gín-ná niá soé-lé, koh-chài chia̍p-la̍p boán-chhan.</p><br />
<p>13. Sin-chng kàu-hoē, tī 10 ge̍h 18 ji̍t kàu 27 ji̍t, ū khui ián-soat-hoē, chóng-kiōng ū 1500 lâng lâi thiaⁿ tō-lí; chiàu lâi thiaⁿ ê lâng só͘ phoe-phêng,－ ū ê kóng Ki-tok-kàu sī kiù-sè ê hok-im, ū ê kóng sī phí-siùⁿ-ìn(in), iā ū ê kóng sī pâi-thek--in. Káng-ián chiá tio̍h chù-ì.</p><br />
<p>14. Saⁿ-kak-éng kàu-hoē, tī 10 ge̍h 3 ji̍t ū siú Sèng-chhan, kiōng 37 lâng, iā ū kiâⁿ soé-lé hō͘ 2 ê toā-lâng, 2 ê gín-ná, koh ū chiap-la̍p chi̍t ê chiū-kūn boán-chhan.</p><br />
<p>15. Pat-lí-hun kàu-hoē, ū kong-kú Lîm Chuí-ek choè tiúⁿ-ló, tī 10 ge̍h 3 ji̍t ū siat-li̍p.</p><br />
<p>16. Biâu-lek kàu-hoē tī 10 ge̍h 19 kàu 2 ji̍t ū khui hùn-heng-hoē kap ián-soat-hoē, sêng-chek put-chí hó.</p><br />
<p>17. Thô-hn̂g kàu-hoē ū khui pò͘-tō-hoē 5 ji̍t kú, thâu chi̍t-ji̍t tī kong-hoē-tn̂g, iok ū 500 lâng lâi thiaⁿ. Chit ji̍t sī koe-tiong ê thâu lâng chàn-sêng lâi khui--ê; í-āu 4 àm tī pài-tn̂g, iā choē-choē lâng chiap-soà lâi thiaⁿ, chóng-kiōng ū 1580 lâng lâi thiaⁿ tō-lí, ki-hoē chin-hó.</p><br />
<p>18. Toā-tiū-tiâⁿ kàu-hoē tī 10 ge̍h 3 ji̍t ū siú sèng-chhan, kiōng ū 108 lâng, iā ū chiap-la̍p 3 ê gín-ná niá soé-lé, chi̍t ê chiap-siú Sèng-chhan.</p><br />
<p>19. Thâu-hūn kàu-hoē ū khui ián-soat-hoē 10 ji̍t-kú, lâi thiaⁿ ê lâng kiōng ū 1667 lâng, tiong-kan ū lâng chì-goān beh pài Siōng-tè.</p><br />
<p>20. Tāi-kah kàu-hoē ū khui pò͘-tō-hoē tī Tāi-kah-tang, ū hun 3, 4 tuī pò͘-tō, thiaⁿ ê lâng kiōng ū 1350 lâng, ū tit-tio̍h kuí-nā lâng chiap-soà lâi lé-pài, iā ū chi̍t-ke 3 lâng chì-goān choè kiû-tō-chiá.</p><br />
<p>21. Tun-á-kha kap Lí-hî-thâm ê kàu-hoē tī 10 ge̍h 10 ji̍t ū siú Sèng-chhan.</p></div>
</body>
</html>