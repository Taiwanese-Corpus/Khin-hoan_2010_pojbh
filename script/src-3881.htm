<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-基督徒著怎樣奮鬥</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,基督徒著怎樣奮鬥,KI-TOK-TÔ͘ TIO̍H CHÁIN-IŪN HÙN-TÒ͘,芥菜子">
<meta name="description" content="基督徒著怎樣奮鬥

簡略分5項來論：－1. 事業上&ecirc;奮鬥，2. 學術上&ecirc;奮鬥，3. 環境上&ecirc;奮鬥，4. 人格上&ecirc;奮鬥，5. 真道上&ecirc;奮鬥">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 4</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-3886.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/4ba97fa7d7f2d.jpg" target="src"><img src="../album/artical/4ba97fa7d7f2d.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：基督徒著怎樣奮鬥 KI-TOK-TÔ͘ TIO̍H CHÁIN-IŪN HÙN-TÒ͘</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Lâu Iok-hān 劉約翰</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="text-align: center;"><span style="font-size: medium;"><strong>基督徒著怎樣奮鬥</strong></span></p><br />
<p><span style="font-size: small;"><br /></span></p><br />
<p><span style="font-size: medium;">簡略分5項來論：－<br />1. 事業上&ecirc;奮鬥，<br />2. 學術上&ecirc;奮鬥，<br />3. 環境上&ecirc;奮鬥，<br />4. 人格上&ecirc;奮鬥，<br />5. 真道上&ecirc;奮鬥，<br />這世間就是戰場，人就是內中&ecirc;兵士，若是&agrave;i得著得勝，的確著&agrave;i出力奮鬥。達爾文有講「袂奮鬥--&ecirc;就輸」<br />奮鬥是啥物？就是現在&ecirc;咱，向前要求咱&ecirc;生活，改造四圍，以及去應困難。一般&ecirc;世人用奮鬥做要緊，咱做基督徒ki&aacute;m thang踮踮teh坐？基督徒若袂會奮鬥來引chhōa社會入新&ecirc;生活，beh怎樣會予天國實現？托爾斯泰講：「人生&ecirc;意義就是為著上帝奮鬥，對罪惡中救人出來」; koh講：「人生是奮鬥&ecirc;生活，去-&egrave;ng四面，減少掃除害人&ecirc;物。」所以基督徒的確著有向前&ecirc;精神，無停&ecirc;活動，無限&ecirc;奮鬥。<br />Taⁿ請來相kap想基督徒著怎樣來奮鬥：－<br />1. 事業上&ecirc;奮鬥：事業&ecirc;成功，失敗，攏是奮鬥&ecirc;款式。歐美物質文明&ecirc;充盛，看in今仔日佇逐方面發展&ecirc;狀況，就知無毋是in &ecirc;奮鬥&ecirc;結果。咱做基督徒&agrave;i成大&ecirc;事業，若是用奮鬥做精神就袂會；總是毋thang為著失敗來失志，一擺&ecirc;失敗是加添一擺&ecirc; iat力，一擺&ecirc;困難，加添一擺&ecirc;見識，「失敗是成功&ecirc;老母」受損失是磨練英雄利器。既然有堅守到底&ecirc;勇力，成功離咱無遠。大衛會得thang成偉大&ecirc;功業做蓋世&ecirc;英雄; 摩西會thang予以色列人脫離埃及&ecirc;把縛來享受自由&ecirc;幸福；保羅會得thang開傳教&ecirc;門戶，做傳使命&ecirc; 勇將；林肯透放烏面&ecirc;人；路德馬丁改革宗教：攏總to是奮鬥&ecirc;結晶。<br />2. 學術上&ecirc;奮鬥　學術是人生&ecirc; 指南，也是奮鬥&ecirc;器具。埃及一人奮鬥，的確著有kap一人奮鬥的確著有kap彼人平等&ecirc;學術；&agrave;i kap這世界輸贏，也的確著有kap伊抵敵夠額&ecirc;氣力；然後chiah thang起手，若無是空手、空拳，會家己取失敗。何況現代是學術懸滿&ecirc;時期，基督徒若無充分&ecirc;學術；欲怎樣會應社會&ecirc;要求？基督徒著致意佇這方面來積蓄氣力、刣贏，得著人thang chhōa到主&ecirc;面前。<br />3. 環境上&ecirc;奮鬥。有濟濟&ecirc;青年受環境（周圍）&ecirc;束縛，雖然有贏過人&ecirc;天才、高大&ecirc;志氣，若是翼股&ecirc;毛猶未ām袂得伸伊&ecirc;才情，展伊&ecirc;志氣，英雄無用武&ecirc;所在「只有空空喝無ta-&ocirc;a若定；koh再社會上有濟濟無見識&ecirc;小人，用成功失敗來論英雄，無做勇敢堅忍，&ecirc;工夫，專用驚畏順情&ecirc;手段，炎涼&ecirc;世景，淺薄&ecirc;人情實在thang吐氣！基督徒踮佇這款&ecirc;環境，做人真oh；內面有假&ecirc;兄弟&ecirc;危險，外面有非基督徒&ecirc;攻擊。總是這無毋是做咱磨利器&ecirc;器具，無悲觀&ecirc;所在。「逆境親像火爐煉鐵成硬鋼」獨獨著用忍耐&ecirc;心、囥闊大&ecirc;度量，用好贏歹&ecirc;工夫「將炭火下佇in &ecirc;頭殼頂」來刣贏in；koh再用筆&ecirc;氣力－25筆掃萬軍－來辯明真理，叫社會&ecirc;耳目；基督徒若出力奮鬥佇這方面，就伊&ecirc;效果毋是小可，環境&ecirc;改造毋是為難。<br />4. 人格上&ecirc;奮鬥。人活佇世間，總講是佇好kap歹&ecirc;中間teh交戰，刣贏罪惡--&ecirc;就是君子，刣輸罪惡--&ecirc;就是小人，是親像爬上山尖，小人親像跋落深坑。若是&agrave;i建設家治&ecirc;人格，著&agrave;i盡力向上，出力爬上懸山&ecirc;尾溜。安然佇深坑&ecirc;時罪惡&ecirc;精髓，想beh出phe死&ecirc;力來爬上高山是懺悔&ecirc;人格。佇世間，天生成&ecirc;人格是盡少，奮鬥懺悔&ecirc;人格&ecirc;就是thang做貴氣；看托爾斯泰．奧古斯丁、盧梭會成健全&ecirc;人格無毋是對懺悔來--&ecirc;，懺悔是向好&ecirc;動機，也是刪除罪惡&ecirc;器具，修養人格器械。基督徒ah！著時常懺悔，懺悔是恁新活命&ecirc;聖火，照光佇恁平坦&ecirc;前途基督徒ah！著懺悔，懺悔是恁大勞力&ecirc;源頭，來起造一个至大燦爛未來&ecirc;世界。因為按呢做基督徒&ecirc;的確著有奮鬥&ecirc;精神，將人格向上活動，向上改造，然後chiah會得著健全&ecirc;人格。<br />5. 真道上&ecirc;奮鬥。基督徒第一高尚&ecirc;目的，就是&agrave;i得道，道就是活命&ecirc;源頭，靈魂&ecirc;米糧，若得著，就有豐富美滿&ecirc;人生。托爾斯泰講「人若無得著道（基督），人生就無意義；人生既然無意義，就親像青暝」Koh講「人未得著基督&ecirc;時，非常&ecirc;憂悶艱苦，無一定&ecirc;時，就會自盡；卻若忽然認識基督，找到上帝，就重koh得著人生&ecirc;意義，彼時心肝安慰，差不多同已經死&ecirc;人得著koh活一樣」保羅講：「因為我認識我&ecirc;主耶穌基督，做寶貝，我為著伊已經放sak萬事看做糞土，是為著&agrave;i得著基督。因為按呢咱為著基督，的確著盡力追求達到目的點，然後chiah soah；因為道理高一尺、魔鬼就高一丈，咱佇明白道理得道&ecirc;時，的確有濟濟&ecirc;試煉，著做剛強&ecirc;人，穿上帝賜&ecirc;軍裝chiah會抵擋魔鬼&ecirc;詭計。用祈禱、讀聖經做肅靜&ecirc;修養。家己既然得著基督美滿&ecirc;生活，就著出力傳報予萬人。這就是咱做基督徒&ecirc;目的。</span></p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p style="text-align: center;"><span style="font-size: medium;"><strong>KI-TOK-TÔ͘ TIO̍H CHÁIN-IŪN HÙN-TÒ͘</strong></span></p><br />
<p><span style="font-size: medium;">&nbsp;&nbsp;&nbsp; Kán-lio̍k hun 5 hāng lâi-lūn:－<br />1. Sū-gia̍p-siōng ê hùn-tò͘,<br />2. Ha̍k-su̍t-siōng ê hùn-tò͘,<br />3. Khoân-kéng-siōng ê hùn-tò͘,<br />4. Jîn-keh-siōng ê hùn-tò͘,<br />5. Chin-tō-siōng ê hùn-tò͘,<br />&nbsp;&nbsp;&nbsp; Chit sè-kan chiū-sī chiàn-tiûⁿ, lâng chiū-sī lāi-tiong ê peng-sū, nā-sī ài tit-tio̍h tek-sèng, tek-khak tio̍h ài chhut la̍t hùn-tò͘. Ta̍t-ní-bûn ū kóng "Boē hùn-tò͘--ê chiū su"<br />&nbsp;&nbsp;&nbsp; Hún-tò͘ sī sím-mi̍h? Chiū-sī hiān-chāi ê lán, hiòng-chêng iàu-kiû lán ê seng-oa̍h, koé-chō sì-uî, í-ki̍p khì-èng khùn-lân. It-poaⁿ ê sè-jîn ēng hùn-tò͘ choè iàu-kín, lán choè Ki-tok-tô͘ kiám thang tiām-tiām teh chē? Ki-tok-tô͘ nā boē oē hùn-tò͘ lâi ín-chhoā siā-hoē ji̍p sin ê seng-oa̍h, beh cháiⁿ-iūⁿ oē hō͘ Thian-kok si̍t-hiān? Thok-ní-su-thài kóng, "Jîn-seng ê ì-gī chiū-sī uī-tio̍h Siōng-tè hùn-tò͘, tuì choē-ok-tiong kiù lâng chhut lâi"; koh kóng, "Jîn-seng sī hûn-tò͘ ê seng-oa̍h, khì-èng sì-bīn, kiám-chió sàu-tû hāi lâng ê mi̍h." Só͘-í Ki-tok-tô͘ tek-khak tio̍h ū hiòng-chêng ê cheng-sîn, bô tehn̂g ê oa̍h-tāng, bô hān ê hùn-tò͘.<br />&nbsp;&nbsp;&nbsp; Taⁿ chhiáⁿ lâi saⁿ-kap siūⁿ Ki-tok-tô͘ tio̍h cháiⁿ-iūⁿ lâi hùn-tò͘:-<br />1.&nbsp; Sū-gia̍p-siōng ê hùn-tò: Sū-gia̍p ê sêng-kong, sit-pāi, lóng sī hùn-tò͘ ê khoán-sit. Au-bí bu̍t-chit bûn-bêng ê chhiong-sēng, khoàⁿ in kin-ná-ji̍t tī ta̍k hong-bīn hoat-tián ê chōng-hóng, chiū chai bô m̄-sī in ê hùn-tò͘ ê kiat-kó. Lán choè Ki-to̍k-tô͘ ài chiâⁿ toā ê sū-gia̍p, nā-sī ēng hùn-tò͘ choè cheng-sîn chiū boē-oē; Chóng-sī m̄-thang uī-tio̍h sit-pāi lâi sit-chì, chi̍t-pái ê sit-pāi sī ke-thiⁿ chi̍t-pái ê iat-le̍k, chit-pái ê khùn-lân, ke-thiⁿ chi̍t-pái ê kiàn-sek, "Sit-pāi sī sêng-kong ê lāu-bú" siū sún-sit sī boâ-liān eng-hông lāi-khì. Kì-jiân ū kian-siú kàu-toé ê ióng-la̍t, sêng-kong lī lán bô hn̄g. Tāi-pi̍t oē tit-thang chiâⁿ uí-toā ê kong-gia̍p choè kài-sè ê eng-hiông; mô͘-se oē thang hō͘ Í-sek-lia̍t lâng thoat-lī Ai-ki̍p ê pé-pa̍k lâi hióng-siū chū-iû ê hēng-hok; Pó-lô͘ oē tit thang khui thoân-kàu ê Mn̂g-hō͘, choè thoân sú-bēng ê ióng-chiong; Lîm-khéng thàu-pàng o͘-bīn ê lâng; Lō͘-tek-má-teng kái-kek chong-kàu: lóng-chóng to sī hùn-tò͘ ê kiat-chiⁿ.<br />2.&nbsp; Ha̍k-su̍t-siōng ê hùn-tò͘ Ha̍k-su̍t sī jîn-seng ê chí-lâm, iā sī hùn-tò͘ ê khì-khū. Ai-ki̍p chi̍t lâng hùn-tò͘, tek-khak tio̍h ū kap chi̍t lâng hùn-tò͘ tek-khak tio̍h ū kap hit lâng pîⁿ-téng ê ha̍k-su̍t; ài kap chit sè-kài su-iâⁿ, iā tek-khak tio̍h ū kap i tí-tek kàu-gia̍h ê kuì-la̍t; jiân-āu chiah thang khí-chhiú, nā bô sī khang-chhiú, khang-kûn, oē ka-kī chhú sit-pāi. Hô-hòng hiān tāi sī ha̍k-su̍t koân-moá ê sî-kî, Ki-tok-tô͘ nā bô chhiong-hun ê ha̍k-su̍t; beh cháiⁿ-iūⁿ eō èng siā-hoē ê iàu-kiû? Ki-tok-tô͘ tio̍h tì-ì tī chit hong-bīn lâi chek-thiok khuì-la̍t, thâi-iâⁿ, tit-tio̍h lâng-thang chhoā kàu Chú ê bīn-chêng.<br />3.&nbsp; Khoân-kéng siōng ê hùn-tò͘. Ū choē-choē ê chheng-liân siū khoân-kéng (chiu-uî) ê sok-pa̍k, sui-jiân ū iâⁿ kè lâng ê thian châi, koân-toā ê chì-khì, nā-sī si̍t-kó͘ ê mn̂g iáu boē ām boē tit chhun i ê châi-chêng, tián i ê chì-khì, eng-hiông bô ēng bú ê só͘-chāi "chí-ū khang-khang hoah bô ta-oâ nā tiāⁿ; Koh-chài siā-hoē-chiūⁿ ū choē-choē bô kiàn-sek ê siáu-jîn, ēng sêng-kong sit-pāi lâi lūn eng-hiông, bô choè ióng-kám kian-jím, ê kang-hu, choan-ēng kiaⁿ-uì sūn-chêng ê chhiú-toāⁿ, iām-liâng ê sè-kéng, chhián-po̍h ê jîn-chêng sit-chāi thang thó͘-khuì! Ki-tok-tô͘ tiàm tī chit-khoán ê khoân-kéng, choè lâng chin-oh; lāi-bīn ū ké ê hiaⁿ-tī ê guî-hiám, goā-bīn ū hui-ki-tok-tô͘ ê kong-kek. Chóng-sī che bô m̄-sī choè lán boâ lāi-khì ê khì-khū, bô pi-koan ê só͘-chāi." ge̍k-kéng chhin-chhiūⁿ hé-lô͘ liān thih chiàⁿ ngī-kǹg" to̍k-to̍k tio̍h ēng jím-nāi ê sim, khǹg khoah toā ê tō͘-liōng, ēng hó iâⁿ pháiⁿ ê kang-hu "chiong thoàⁿ-hé hē tī in ê thâu-khak-téng" lâi thâi-iâⁿ in; koh-chài ēng pit ê khuì-la̍t－25 pit sàu bān-kun－lâipiān-bêng chin-lí, kiò siā-hoē ê ní bo̍k; Ki-tok-tô͘ nā chhut-la̍t hùn-tò͘ tī chit hong-biān, chiū i ê hāu-kó m̄-sī sió-khoá, khoân-kéng ê kái-chō m̄-sī uî-lân.<br />4.&nbsp; Jîn-keh-siōng ê hùn-tò͘. Lâng oa̍h tī sè-kan, chóng-kóng sī tī hó kap pháiⁿ ê tiōng-kan teh kau-chiàn, thâi-iâⁿ choē-ok--ê chiū-sī kun-chú, thâi-su choē-ok--ê chiū-sī siáu-jîn, sī chhin-chhiūⁿ peh chiūⁿ soaⁿ-chiam, siáu-jîn chhin-chhiūⁿ poa̍h-lo̍h chhim-kheⁿ. Nā-sī ài kiàn-siat ka-tī ê jîn-keh, tio̍h ài chīn-la̍t hiòng-siōng, chhut-la̍t peh chiūⁿ koan-soaⁿ ê bé-liu. An-jiân tī chhim-khiⁿ ê sî choē-ok ê cheng-chhé, siūⁿ beh chhut phe-sí ê la̍t lâi peh chiūⁿ koân-soaⁿ sī chhám-hoé ê jîn-keh. Tī sè-kan, thin siⁿ-chiâⁿ ê jîn-keh sī chīn chió, hùn-tò͘ chhám-hoé ê jîn-keh ê chiū-sī thang choè kuì-khì; khoàⁿ Thok-ní-su-thài. Ò-kó͘-su-teng, Lû-so͘ oē chiâⁿ kiān-choân ê jîn-keh bô m̄-sī tuì chhám-hoé lâi--ê, chhám-hoé sī hiòng-hó ê tōng-ki, iā sī san-tû choē-ok ê khì-khū, siu-ióng jîn-keh khì-hâi. Ki-tok-tô͘ ah! Tio̍h sî-siông chhám-hoé, chhám-hoé sī lín sin oa̍h-miā ê sèng-hé, chiò kng tī lín pîⁿ-tháⁿ ê chiân-tô͘ Ki-tok-tô͘ ah! Tio̍h chhám-hoé, chhám-hoé sī lín toā lô-le̍k ê goân-thâu, lâi khí-chō chi̍t ê chì toā chhàn-lān bē lâi ê sè-kài. In uī án-ni choè Ki-tok-tô͘ ê tek-khak tio̍h ū hùn-tò͘ ê cheng-sîn, chiong jîn-keh hiòng-siōng oa̍h-tāng, hiòng-siōng koé-chō, jiân-āu chiah oē tit-tio̍h kiān-choân ê jîn-keh.<br />5.&nbsp; Chin-tō-siōng ê hùn-tò͘. Ki-tok-tô͘ tē it ko-siōng ê bo̍k-tek, chiū-sī ài tek-tō, tō chiū-sī oa̍h-miā ê goân-thâu, lêng-hûn ê bí-niû, nā tit-tio̍h, chiū ū hong-hù bí-moá ê jìn-seng. Thok-ní-su-thài kóng "Lâng nā bô tit-tio̍h tō (Ki-tok), jîn-seng chiū bô ì-gī; jîn-seng kì-jiân bô ì-gī, chiū chhn-chhiūⁿ chhiⁿ-mî" Koh kóng "Lâng bē tit-tio̍h Ki-tok ê sî, hui-siông ê iu-būn kan-khó͘, bô it-tēng ê sî, chiū oē chū-chīn; khiok nā hut-jiân jīn bat Ki-tok, chhoē kàu Siōng-tè, chiū têng koh tit-tio̍h jîn-seng ê ì-gī, hit sî sim koaⁿ an-uì, chha-put-to tâng í-keng sí ê lâng tit-tio̍h koh-oa̍h chi̍t-iūⁿ" Pó-lô kóng, "In-uī goá jīn-bat goá ê Chú Iâ-so͘ Ki-tok, choè pó-poè, goá uī-tio̍h I í-keng pàng-sak bān-sū khoàⁿ choè pùn-thô͘, sī uī-tio̍h ài tit-tio̍h Ki-tok. In-uī án-ni lán uī-tio̍h Ki-tok, tek-khak tio̍h chīn-la̍t tui-kiû ta̍t-kàu bo̍k-te̍k-tiám, jiân-āu chiah soah; in-uī tō-lí koâiⁿ chi̍t-chhioh, mô͘-kuí chiū koâiⁿ chi̍t-tn̄g. Lán tī bêng-pe̍k tō-lí tek-tō ê sî, tek-khak ū choē-choē ê chhì-liān, tio̍h choè kong-kiông ê lâng, chhēng Siōng-tè sù ê kun-chong chiah oē tí-tng mô͘-kuí ê khuí-kè. ēng kî-tó, tha̍k Sèng-keng choè sok-chēng ê siu-ióng. Ka-kī kì-jiân tit-tio̍h ki-tok bí-boán ê seng-oa̍h, chiū-tio̍h chhut-la̍t thoân-pò hō͘ bān-lâng. Che chiū-sī lán choè Ki-tok-tô͘ ê bo̍k-tek.<br /></span></p><br />
<p><span style="font-size: medium;">&nbsp;</span></p></div>
</body>
</html>