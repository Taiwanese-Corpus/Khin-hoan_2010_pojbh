<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-基督ê遺言</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,基督ê遺言,Ki-tok ê uî-giân,芥菜子">
<meta name="description" content="基督&Ecirc;遺言
 　　「細囝ah，我猶有霎仔久kap恁佇teh」
約翰13章33節。
　　耶穌kap伊&ecirc;學生路尾擺相kap食晚餐&ecirc;時，猶大&ecirc;奸計有予耶">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f56554bb084.jpg" target="src"><img src="../album/artical/49f56554bb084.jpg" border="0"></a></td>
          <td width="30" align="right">
          	          	  <a href="src-2191.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：基督ê遺言 Ki-tok ê uî-giân</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>基督</strong><strong>&Ecirc;</strong><strong>遺言</strong><strong></strong></p><br />
<p>&nbsp;　　「細囝ah，我猶有霎仔久kap恁佇teh」</p><br />
<p align="right">約翰13章33節。</p><br />
<p>　　耶穌kap伊&ecirc;學生路尾擺相kap食晚餐&ecirc;時，猶大&ecirc;奸計有予耶穌看出，所以猶大袂得thang相kap坐桌，就離開in，去準備欲掠耶穌。後來賰11个學生。耶穌無隱囥講伊&ecirc;運命予in聽，也佇這个機會續安慰勉勵--in。耶穌kā in講：「Taⁿ人子得著榮光，上帝也teh欲對伊來得著榮光」。總是耶穌所所掛心&ecirc;就是所賰&ecirc; 11人。耶穌想in量必會失望、餒志，所以伊利用這个機會講伊&ecirc;遺言來安慰in。伊&ecirc;遺言是n&aacute;像老父對伊&ecirc;囝講&ecirc;款式，滿滿to是愛情kap安慰佇teh。</p><br />
<p>　　第一&ecirc;遺言。</p><br />
<p>　　我用新&ecirc;誡命予恁，就是恁著相疼；親像我捌疼恁，恁也著按呢相疼」。</p><br />
<p>　　細漢&ecirc;囝兒，早暗佇老父&ecirc;身邊，看伊&ecirc;面聽伊&ecirc;聲。彼个老父taⁿ欲離開世間。今仔日kap老父食晚餐&ecirc; 11个囝，就是明仔日kap老父相離開&ecirc; 11个孤兒。佇這款&ecirc;境遇所著要緊&ecirc;是啥物？就大家著相疼，心肝合做一个。無管世間欲怎樣怨恨in,也無論偌濟艱苦倒佇in &ecirc;面前；大家相安慰、大家相幫贊，穩當得著徛在。有濟濟囝兒父母teh欲離開世間&ecirc;時，所著hoan咐in &ecirc;囝兒&ecirc;就是這項。囝兒&ecirc;心肝著相疼，這項是比遺產&ecirc;分配法、ka-tok &ecirc; siong-sio̍k-hoat khah要緊。失落父母&ecirc;囝兒大家會和好相kap做工來守in &ecirc;一家；世間無有比這khah美滿&ecirc;所在。</p><br />
<p>　　第二&ecirc;遺言。</p><br />
<p>　　「佇咱父&ecirc;家，有濟濟厝宅；若無就我已經kā恁講lah；因為我去是kā恁備辦所在。若去kā恁備辦所在，就欲koh來，接納恁也佇遐。」</p><br />
<p>　　學生kap耶穌相離開了後，所會深深來失望&ecirc;，就是in所著徛起&ecirc;所在。若是這个遺言是最te̍k-chhiat &ecirc;遺言。細囝ah！恁&ecirc;心莫得憂悶，因為恁teh欲得著時機來徛起佇真快樂、真清爽&ecirc;厝宅，－佇世間&ecirc;媠厝袂會比得--&ecirc;。失望&ecirc;使徒teh欲得著大大&ecirc;安慰。獨獨「著信上帝也著信我」。天國毋是眠夢，亦毋是屬佇空想。用信來得著恩寵，的確會來。「我&ecirc;父&ecirc;家有濟濟厝宅...... 」實在是真親切&ecirc;遺言。　　</p><br />
<p>　　第三&ecirc;遺言。</p><br />
<p>　　「我也欲對父求就伊欲用koh一个保惠師予恁，予伊永遠kap恁t&ograve;a；就是真理&ecirc;神；世間所袂接納&ecirc;，因為無看見伊，koh毋捌伊；獨獨恁捌伊；因為伊kap恁相kap t&ograve;a，koh欲踮佇恁。」</p><br />
<p>　　這个遺言是比前彼兩个koh-khah會得著安慰。就是講：為著恁欲去備辦所在；猶久佇相離開&ecirc;中間的確無放恁孤單，的確欲差安慰&ecirc;神來thang做恁&ecirc;力。肉體雖b&oacute;ng相分開，若是神靈欲kap恁相kap佇teh。Ki&aacute;m毋是真thang感謝&ecirc;遺言mah？</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">KI-TOK Ê UÎ-GIÂN</p><br />
<p>&nbsp;&nbsp; "Soè kiáⁿ ah, goá iáu ū tiap-á-kú kap lín tī-teh"</p><br />
<p align="right">Iok-hān 13 chiuⁿ 33 chat.</p><br />
<p>&nbsp;&nbsp; &nbsp;&nbsp; Iâ-so͘ kap i ê ha̍k-seng lō͘-bé pái saⁿ-kap chia̍h boán-chhan ê sî, Iû-tāi ê kan-kè ū hō͘ Iâ-so͘ khoàⁿ chhut, só͘-í Iû-tāi boē tit thang saⁿ-kap chē-toh, chiū lī-khui in, khì chún-pī beh lia̍h Iâ-so͘. āu-lâi chhun cha̍p-it ê ha̍k-seng. Iâ-so͘ bô ún-khǹg kóng I ê ūn-bēng hō͘ in thiaⁿ, iā tī chit ê ki-hoē soà an-uì bián-lē--in. Iâ-so͘ kā in kóng, ,, Taⁿ Jîn-chú tit-tio̍h êng-kng, Siōng-tè iā teh-beh tuì i lâi tit-tio̍h êng-kng". Chóng-sī Iâ-so͘ só͘ só͘ khoà-sim ê chiū-sī só͘-chhun ê cha̍p-it lâng. Iâ-so͘ siūⁿ in liōng-pit oē sit-bōng, loé-chì, só͘-í I lī-iōng chit ê ki-hoē kóng I ê uî-giân lâi an-uì in. I ê uì-giân sī ná chhiūⁿ lāu-pē tuì i ê kiáⁿ kóng ê khoán-sit, moá-moá to sī ài-chêng kap an-uì tī-teh.</p><br />
<p>&nbsp; &nbsp; Tē it ê uî-giân.</p><br />
<p>&nbsp; &nbsp; Goá ēng sin ê kài-bēng hō͘ lín, chiū-sī lín tio̍h saⁿ-thiàⁿ; chhin-chhiūⁿ goá bat thiàⁿ lín, lín iā tio̍h án-ni saⁿ-thiàⁿ".</p><br />
<p>&nbsp; &nbsp; Sè-hàn ê kiáⁿ-jî, chá-àm tī lāu-pē ê sin-piⁿ, khoàⁿ i ê bīn thiaⁿ i ê siaⁿ. Hit ê lāu-pē taⁿ beh lī-khui sè-kan. Kin-ná-ji̍t kap lāu-pē chia̍h boân-chhan ê cha̍p-it ê kiáⁿ, chiū-sī bîn-á-ji̍t kap lāu-pē saⁿ lī-khui ê cha̍p-it ê ko͘-jî. Tī chit khoán ê kéng-gū só͘ tio̍h iàu-kín ê sī sím-mi̍h? Chiū tāi-ke tio̍h saⁿ-thiàⁿ, sim-koaⁿ ha̍p choè chi̍t ê. Bô koán sè-kan beh cháiⁿ-iūⁿ oàn-hūn in, iā bô lūn loā-choē kan-khó͘ tó tī in ê bīn-chêng; tāi-ke saⁿ an-uì, tāi-ke saⁿ pang-chān, ún-tàng tit-tio̍h khiā-chāi. Ū choē-choē kiáⁿ-jî pē-bú teh-beh lī-khui sè-kan ê sî, só͘ tio̍h hoan-hù in ê kiáⁿ-jî ê chiū-sī chit-hāng. Kiáⁿ-jî ê sim-koaⁿ tio̍h saⁿ-thiàⁿ, chit-hāng sī pí uî-sán ê hun-phoè-hoat, ka-tok ê siong-sio̍k-hoat khah iàu-kín. Sit-lo̍h pē-bú ê kiáⁿ-jî tāi-ke oē hô-hó saⁿ-kap choè-kang lâi siú in ê chi̍t-ke; sè-kan bô ū pí che khah bí-boán ê só͘-chāi.</p><br />
<p>&nbsp; &nbsp; Tē-jī è uî-giân.</p><br />
<p>&nbsp; &nbsp; "Tī lán pē ê ke, ū choē-choē chhù-the̍h; nā-bô chiū goá í-keng kā lín kóng lah; in-uī goá khì sī kā lín pī-pān só͘-chāi. Nā khì kā lín pī-pān só͘-chāi, chiū beh koh lâi, chiap-la̍p lín iā tī hia".</p><br />
<p>&nbsp; &nbsp; Ha̍k-seng kap Iâ-so͘ saⁿ lī-khui liáu-āu, só͘ oē chhim-chhim lâi sit-bōng ê, chiū-sī in só͘ tio̍h khiā-khí ê só͘ chāi. Nā-sī chit-ê uî-giân sī choè te̍k-chhiat ê uî-giân. Soè-kiáⁿ ah! Lín ê sim bo̍h-tit iu-būn, in-uī lín teh beh tit-tio̍h sî-ki lâi khiā-khí tī chin khoài-lo̍k, chin chheng-sóng ê chhù the̍h,－tī sè-kan ê suí chhù boē oē pí tit--ê. Sit-bōng ê sù-tô͘ teh-beh tit-tio̍h toā-toā ê an-uì. To̍k-to̍k "Tio̍h sìn Siōng-tè iā tio̍h sìn-goá". Thian-kok m̄-sī chhin-chhiūⁿ bîn-bāng, iā-m̄-sī sio̍k tī khong-sióng. ēng sìn lâi tit-tio̍h ê un-thióng, tek-khak oē lâi. "Goá ê Pē ê ke ū choē-choē chhù-the̍h......" Si̍t-chāi sī chin chhin-chhiat ê uî-giân.</p><br />
<p>&nbsp; &nbsp; Tē saⁿ ê uî-giân.</p><br />
<p>&nbsp; &nbsp; "Goá iā beh tuì Pē kiû chiū I beh ēng koh chi̍t ê Pó-huī-su hō͘ lín, hō͘ I éng-oán kap lín toà; chiū-sī chin-lí ê Sîn; sè-kan só͘ boē chiap-la̍p ê, in-uī bô khoàⁿ-kìⁿ I, koh m̄-bat I; to̍k-to̍k lín bat I; in-uī I kap lín saⁿ-kap toà, koh beh tiàm tī lín".</p><br />
<p>&nbsp; &nbsp; Chit ê uî-giân sī pí chêng hit nn̄g ê koh-khah oē tit-tio̍h an-uì. Chiū-sī kóng, uī-tio̍h lín beh khì pī-pān só͘-chāi; iáu-kú tī saⁿ lī-khui ê tiong-kan tek-khak bô pàng lín ko͘-toaⁿ, tek-khak beh chhe an-uì ê Sîn lâi thang choè lín ê la̍t. Jio̍k-thé sui-bóng saⁿ pun-khui, nā-sī Sîn-lêng beh kap lín saⁿ-kap tī-teh. Kiám m̄-sī chin thang kám-siā ê uî-giân mah?</p></div>
</body>
</html>