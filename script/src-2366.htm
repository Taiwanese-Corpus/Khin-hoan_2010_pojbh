<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-抵抗誘惑</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,抵抗誘惑,Tí-khòng iú-he̍k,芥菜子">
<meta name="description" content="抵抗誘惑
 咱人活佇這地上的中間，咱袂免得無試煉佮誘惑。
照約伯記內面所記，「人佇地上的生活酒惑的生活。」
所以逐人應該著警戒佇伊的誘惑，謹慎來祈禱，免得魔鬼利用機會來欺騙--伊；因為魔鬼無暝無">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2365.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f6a31854237.jpg" target="src"><img src="../album/artical/49f6a31854237.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：抵抗誘惑 Tí-khòng iú-he̍k</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">抵抗誘惑</p><br />
<p>&nbsp;咱人活佇這地上的中間，咱袂免得無試煉佮誘惑。</p><br />
<p>照約伯記內面所記，「人佇地上的生活酒惑的生活。」</p><br />
<p>所以逐人應該著警戒佇伊的誘惑，謹慎來祈禱，免得魔鬼利用機會來欺騙--伊；因為魔鬼無暝無日，四界揣所欲吞咬的人。</p><br />
<p>無人遐完全，遐神聖，通免受誘惑，免受魔鬼的攻擊。</p><br />
<p>雖然誘惑oh抵抗，尚且是悲慘，iáu-kú伊的利益是真大；因為人對誘惑會成謙遜，成清氣，閣再會得受訓練。</p><br />
<p>濟濟聖徒經過濟濟的試煉佮誘惑，來得著濟濟的利益。</p><br />
<p>袂堪得受誘惑的人，teh欲跋落佇自暴自棄的陷坑。</p><br />
<p>世間無有一所在夠額神聖通閃避誘惑佮逆境的襲擊，嘛無彼款的 ún-ka通bih。</p><br />
<p>有活命的中間無一人免受誘惑，因為誘惑的根源是佇咱的內面，因為咱已經蹛lā-sâm 的性情來出世。</p><br />
<p>這个誘惑災害過了，teh欲有別的患難迷惑來紲接，親像按呢苦痛袂會消無。這無毋是對佇咱墮落佇罪境的所致。</p><br />
<p>濟濟人愛逃閃迷惑，但是益發跋落佇慘澹的苦痛。</p><br />
<p>Kan-ta對閃避，咱袂會較贏誘惑，獨獨對忍耐，對謙遜會得著氣力較贏--伊。</p><br />
<p>若是無khau伊的根，kan-ta對外界的閃避，全然是無功效；誘惑定著欲閣倒轉，伊的 pō͘-ui欲閣加添。</p><br />
<p>求上帝的幫贊，對忍耐佮克己，漸漸來抵擋，是比對家己的勞碌佮煩悶來抵當較快會征服這个對敵。</p><br />
<p>佇誘惑中的人著佮伊親切，毋通歹款待伊，著予伊的心安樂，宛然伊也歡喜擔當的款。</p><br />
<p>誘惑的起源是對佇信上帝的意志稀薄，心肝快受感動的緣故。宛然親像無大的船據在風湧iô-chhe̍k的款式；人猶原是按呢，心志若無堅固就會受種種的迷惑。</p><br />
<p>鍛鍊鐵是用火，kiau-chèng人是對誘惑。</p><br />
<p>咱常常毋知著怎樣做，誘惑teh欲報咱知咱的款式。</p><br />
<p>總是欲入佇誘惑的頭步，著真斟酌，較常佇這个時陣對敵會較贏咱，若無愛予誘惑入心，應該著佇拍門的時來拒絕--伊。</p><br />
<p>所以有人講，「著持防初期，因為後來的救治，常常無彩工。」</p><br />
<p>因為起頭心肝kan-ta 浮出歹的念頭，後來就變做強的想像，進一步，紲成歡喜的感情，閣進一步，罪的 io̍k-cheng直直振動，到路尾就承諾來享受--伊。</p><br />
<p>親像按呢，狠惡的對敵，因為起頭無抵抗的因端，漸漸佔領心域。</p><br />
<p>無要緊佇抵抗誘惑的人，伊teh欲日日衰弱，對敵teh欲日日展開伊的勢力。</p><br />
<p>佇悔改的起頭，有人受真大的誘惑來艱苦；有人佇較路尾；閣再有的佇一世人來艱苦。</p><br />
<p>閣再，用智識佮正義來揀選人的上帝，各國考察所選--的的性情，kan-ta予伊拄著小可的誘惑--的也有。</p><br />
<p>所以咱雖罔拄著迷惑，iáu-kú毋應該著失望；無論拄著啥物艱難的事，咱著閣較益發來祈禱會全會幫贊咱的上帝，上帝teh欲照保羅所講，按呢來贊--咱-「恁所拄著的試無毋是人的常事；上帝是信實，無欲予恁拄著試過頭佇恁所會當；就是佇受試的時欲紲開脫出的路，予恁當能起。」</p><br />
<p>但是按呢咱受誘惑艱難的時，應該著降做卑微，將咱本身來交託上帝，因為上帝歡喜拯救khiam-sím 的人來高升伊最懸。</p><br />
<p>拄著迷惑困難，是欲試驗咱的氣力，若較贏--伊，伊的報仇的大是非常，伊的美德teh欲益發顯明。</p><br />
<p>無感著苦痛的時雖罔人會成敬虔、篤信；總是毋通掠做是偉--大；因為佇苦痛的時，對佇堅忍，人會益發發展伊的得勝；進一步會得通加添伊的向望。</p><br />
<p>有人無拄著啥物大的誘惑，總是著謹慎，知日日所拄著的小事，若袂較贏--in，就拄著大事的時斷斷袂得脫離伊的手tháu。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Tí-khòng iú-he̍k</p><br />
<p>&nbsp;&nbsp;Lán lâng oa̍h tī chit toē-chiūⁿ ê tiong-kan, lán boē bián-tit bô chhì-liān kap iú-he̍k.</p><br />
<p>Chiàu Iok-pek-kì lāi-bīn só͘-kì, "Lâng tī tē-chiūⁿ ê seng-oa̍h chiú-he̍k ê seng-oa̍h."</p><br />
<p>Só͘-í ta̍k-lâng eng-kai tio̍h kéng-kài tī i ê iú-he̍k, kín-sīn lâi kî-tó, bián-tit Mô͘-kuí lī-iōng ki-hoē lâi khi-phiàn--i; in-uī Mô͘-kuí bô mî bô ji̍t, sì-koè chhē só͘ beh thun-kā ê lâng.</p><br />
<p>Bô lâng hiah oân-choân, hiah sîn-sèng, thang bián siū iú-he̍k, bián siū Mô͘-kuí ê kong-kek.</p><br />
<p>Sui-jiân iú-he̍k oh tí-khòng, siōng-chhiáⁿ sī pi-chhám, iáu-kú i ê lī-ek sī chin toā; in-uī lâng tuì iú-he̍k oē chiâⁿ khiam-sùn, chiâⁿ chheng-khì, koh-chài oē tit siū hùn-liān.</p><br />
<p>Choē-choē sèng-tô͘ keng-kè choē-choē ê chhì-liān, iú-he̍k, lâi tit-tio̍h choē-choē ê lī-ek.</p><br />
<p>Boē kham-tit siū iú-he̍k ê lâng, teh-beh poa̍h-lo̍h tī chū-pō chū-khì (自暴自棄) ê hām-kheⁿ.</p><br />
<p>Sè-kan bô ū chi̍t só͘-chāi kàu-gia̍h sîn-sèng thang siám-pī iú-he̍k kap ge̍k-kéng ê si̍p-kek, mā bô hit-khoán ê ún-ka thang bih.</p><br />
<p>Ū oa̍h-miā ê tiong-kan bô chi̍t lâng bián siū iú-he̍k, in-uī iú-he̍k ê kun-goân sī tī lán ê lāi-bīn, in-uī lán í-keng toà lā-sâm ê sèng-chêng lâi chhut-sì.</p><br />
<p>Chi̍t ê iú-he̍k chai-hāi kè-liáu, teh-beh ū pa̍t ê hoān-lān bê-he̍k lâi soà-chiap, chhin-chhiūⁿ án-ni khó͘-thàng boē-oē siau-bô. Che bô m̄-sī tuì tī lán tuī-lo̍h tī choē-kéng ê só͘-tì.</p><br />
<p>Choē-choē lâng ài tô-siám bê-he̍k, nā-sī it-hoat poa̍h-lo̍h tī chhám-tām ê khó͘-thàng.</p><br />
<p>Kan-ta tuì siám-pī, lán boē-oē khah-iāⁿ iú-he̍k, to̍k-to̍k tuì jím-nāi, tuì khiam-sùn oē tit-tio̍h khuì-la̍t khah-iâⁿ--i.</p><br />
<p>Nā-sī bô khau i ê kun, kan-ta tuì goā-kài 5 siám-pī, choân-jiân sī bô kong-hāu; iú-he̍k tiāⁿ-tio̍h beh koh tò-tńg, i ê pō͘-ui beh koh ke-thiⁿ.</p><br />
<p>Kiû Siōng-tè ê pang-chān, tuì jím-nāi kap khek-kí, chiām-chiām lâi tí-tng, sī pí tuì ka-kī ê lô-le̍k kap hoân-būn lâi tí-tng khah khoài oē cheng-ho̍k chit ê tuì-te̍k.</p><br />
<p>Tī iú-he̍k tiong ê lâng tio̍h kap i chhin-chhiat, m̄-thang pháiⁿ khoán-thāi i, tio̍h hō͘ i ê sim an-lo̍k, oán-jiân i iā hoaⁿ-hí tam-tng ê khoán.</p><br />
<p>Iú-he̍k ê khí-goân sī tuì tī sìn Siōng-tè ê ì-chì (意志) hi-po̍k, sim-koaⁿ khoài siū kám-tōng ê iân-kò͘. oán-jiân chhin-chhiūⁿ bô toā ê chûn kù-chāi hong-éng iô-chhe̍k ê khoán-sit; lâng iû-goân sī án-ni, sim-chì nā bô kian-kò͘ chiū oē siū chióng-chióng ê bê-he̍k.</p><br />
<p>Thoàn-liān thih sī ēng hé, kiau-chèng lâng sī tuì iú-he̍k.</p><br />
<p>Lán siông-siông m̄-chai tio̍h cháiⁿ-iūⁿ choè, iú-he̍k teh-beh pò lán chai lán ê khoán-sit.</p><br />
<p>Chóng-sī beh ji̍p tī iú-he̍k ê thâu-pō͘, tio̍h chin chim-chiok, khah-siông tī chit-ê sî-chūn tuì-te̍k oē khah-iâⁿ lán, nā bô ài hō͘ iú-he̍k ji̍p-sim, eng-kai tio̍h tī phah mn̂g ê sî lâi kù-choa̍t--i.</p><br />
<p>Só͘-í ū lâng kóng, "Tio̍h ti-hông chho͘-kî, in-uī āu-lâi ê kiù-tī, siông-siông bô chhái-kang."</p><br />
<p>In-uī khí-thâu sim-koaⁿ kan-ta phû-chhut pháiⁿ ê liām-thâu, āu-lâi chiū pìⁿ-choè kiông ê sióng-siōng, chìn chi̍t-pō͘, soà chiâⁿ hoaⁿ-hí ê kám-chêng, koh chìn chi̍t-pō͘, choē ê io̍k-cheng ti̍t-ti̍t tín-tāng, kàu lō͘-bé chiū sêng-lo̍k lâi hióng-siū--i.</p><br />
<p>Chhin-chhiūⁿ án-ni, hiông-ok ê tuì-te̍k, in-uī khí-thâu bô tí-khòng ê in-toaⁿ, chiām-chiām chiàm-léng sim-he̍k.</p><br />
<p>Bô iàu-kín tī tí-khòng iú-he̍k ê lâng, i teh-beh ji̍t-ji̍t soe-jio̍k, tuì-te̍k teh-beh ji̍t-ji̍t tián-khai i ê sè-le̍k.</p><br />
<p>Tī hoé-kái ê khí-thâu, ū lâng siū chin-toā ê iú-he̍k lâi kan-khó͘; ū lâng tī khah lō͘-bé; koh-chài ū ê tī chi̍t-sì-lâng lâi kan-khó͘.</p><br />
<p>Koh-chài, ēng tì-sek kap chèng-gī lâi kéng-soán lâng ê Siōng-tè, kok-kok khó-chhat só͘ soán--ê ê sèng-chêng, kan-ta hō͘ i tú-tio̍h sió-khoá ê iú-he̍k--ê iā ū.</p><br />
<p>Só͘-í lán sui-bóng tú-tio̍h bê-he̍k, iáu-kú m̄ eng-kai tio̍h sit-bōng; bô lūn tú-tio̍h sím-mi̍h kan-lân ê sū, lán tio̍h koh khah it-hoat lâi kî-tó oē-choân oē pang-chān lán ê Siōng-tè, Siōng-tè teh-beh chiàu Pó-lô só͘ kóng, án-ni lâi chān--lán-"Lín só͘ tú-tio̍h ê chhì bô m̄-sī lâng ê siông-sū; Siōng-tè sī sìn-si̍t, bô beh hō͘ lín tú-tio̍h chhì kè-thâu tī lín só͘ oē tng; chiū-sī tī siū-chhì ê sî beh soà khui thoat-chhut ê lō͘, hō͘ lín tng oē khí."</p><br />
<p>Nā-sī án-ni lán siū iú-he̍k kan-lân ê sî, eng-kai tio̍h kàng-choè pi-bî, chiong lán pún-sin lâi kau-thok Siōng-tè, in-uī Siōng-tè hoaⁿ-hí chín-kiù khiam-sím ê lâng lâi ko-seng i choè koâiⁿ.</p><br />
<p>Tú-tio̍h bê-he̍k khùn-lân, sī beh chhì-giām lán ê khuì-la̍t, nā khah iâⁿ--i, i ê pò-siû ê toā sī hui-siông, i ê bí-tek teh-beh it-hoat hián-bêng.</p><br />
<p>Bô kám-tio̍h khó͘-thàng ê sî sui-bóng lâng oē chiâⁿ kèng-khiân, tok-sìn; chóng-sī m̄-thang lia̍h choè sī uí--tāi; in-uī tī khó͘-thang 3 ê sî, tuì-tī kian-jím, lâng oē it-hoat hoat-tián i ê tek-sèng; chìn chi̍t-pō͘ oē tit-thang ke-thiⁿ i ê ǹg-bāng.</p><br />
<p>Ū lâng bô tú-tio̍h sím-mi̍h toā ê iú-he̍k, chóng-sī tio̍h kín-sīn, chai ji̍t-ji̍t só͘ tú-tio̍h ê sió-sū, nā boē khah iâⁿ--in, chiū tú-tio̍h toā-sū ê sî toàn-toàn boē tit thoat-lī i ê chhiú-tháu.</p></div>
</body>
</html>