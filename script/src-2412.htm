<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-佇基隆一日久的感想</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,佇基隆一日久的感想,Tī Ki-liông chi̍t-ji̍t kú ê kám-sióng,芥菜子">
<meta name="description" content="佇基隆一日久的感想。
     這pang鄙人為著研究電氣療法的事，對基隆欲來古浪嶼，因為船延期紲會通佇基隆過一个禮拜日。一日久有得著濟濟的教示佮感想；這若是別人遇著，是已經司空見慣；總是我毋是，反">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f6ad935263a.jpg" target="src"><img src="../album/artical/49f6ad935263a.jpg" border="0"></a></td>
          <td width="30" align="right">
          	          	  <a href="src-3979.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-12</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：佇基隆一日久的感想 Tī Ki-liông chi̍t-ji̍t kú ê kám-sióng</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Soat-hong Iat-lam5 雪峰逸嵐</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">佇基隆一日久的感想。</p><br />
<p>&nbsp;&nbsp;&nbsp;&nbsp; 這pang鄙人為著研究電氣療法的事，對基隆欲來古浪嶼，因為船延期紲會通佇基隆過一个禮拜日。一日久有得著濟濟的教示佮感想；這若是別人遇著，是已經司空見慣；總是我毋是，反轉生出濟濟的感覺；雖然是平常事，iáu-kú若斟酌想，就有教示真濟。寫淡薄予親愛的兄姊saⁿ-kap參考：</p><br />
<p>I、 吉野丸欲出航去日本的半點鐘前，人客佇船頂，親戚朋友佇岸頂teh送。送客買紙liâu 規khûn，hiat予人客，人客就對頭仔khiú--teh，規khûn hiat予送客。船 teh開的時，直直抽直直長。也有一个人客khiú 10外條，顯明有遐濟人來送；風 li-li，紙liâu phia̍t-phia̍t叫，幾若百條，10 花 5色，大家面笑笑「Sa-io-ná-la̍h」的聲滿海面。這款相疼親密的形狀，現佇目睭前，我紲失知覺(因為頭擺看見)，也笑笑佮in 鬥講「Saⁿ-io-ná-la̍h」。Hé，真奇 lah，我也無相識的朋友佇船內，也teh佮人「Sa-io-ná lah」！對這个狀況我就感觸--著：(1)送客戶佮人客，in有顯明手毋甘分開的親密，就借紙liâu 的氣力，雖然船已經到海中，iáu-kú紙liâu一人一條ne̍h 牢牢！Ah！咱欲佮上帝親密，著擒牢耶穌才有法度。耶穌是咱的中保、紹介人、引導者，chhoā人佮上帝閣和，相親蜜；咱若擒牢佇主，就會歡歡喜喜，雖然肉眼無看見上帝，iáu-kú心神常常佮上帝teh交陪，聖經已經記明白。(2)不知不覺我也佮in 鬥相辭，通知親密的愛情，會予人生起欣羨，紲吸引人佮伊同化。聖經講「佮歡喜的人saⁿ-kap歡喜」。咱教會內的人若會曉用相和相疼親密的愛情，就會吸引未信者佮咱同化。願眾兄姊saⁿ-kap勉勵。</p><br />
<p>II、&nbsp; 彼暝昏欲閣去禮拜，到港kîⁿ，聽人講，人用釣竿 teh釣魚，有釣著一个死人我也走去看，猶軟軟，人teh 共伊救，總是救袂活，按呢死lah！是20外歲的婦人人。(1)人thài欲跳水死？按呢敢較看活死？Ah？Ah！這人穩當是受世間的苦痛、壓迫、憂愁、煩惱，伊的心內無真的道理通安慰解救，予世間攏總的罪惡所壓迫，才來行這條路。Ai ah！！「罪過的工錢是死」總是這人毋知有上帝恩賜通得著永活？！可憐！眾兄姊，恁有已經明白上帝的恩賜抑未？(2)閣較意外--的，就是細細的釣鉤會釣死人起來，通想出人若盡本份照法度來做，就雖然極小可的好，也會利益真大。願眾兄姊saⁿ-ka勉勵來做好。阿們！</p><br />
<p>III、&nbsp;&nbsp;&nbsp;&nbsp;&nbsp;&nbsp;&nbsp; 到禮拜堂聽，主理講道理，有將彼篇「好歹境遇攏有利益」做譬喻，予我感覺投稿的要緊，彼个利益無較輸文字佈道。願上帝幫贊予我會通常常做投稿的工來盡義務。阿們！</p><br />
<p>IV、禮拜了，一位女士招一陣查某囡仔佇風琴邊teh吟詩(諒必是teh準備祝聖誕)真好聽；後來閣一个(倚 7、8 歲？) teh 獨唱，聲音響亮，天真爛漫，真心適，不知不覺我又閣受引起囡仔去，忽然出聲共 in呵咾「好聽，好聽！不約而同遐个囡仔也攏拍手。總是忽然聽著我這个生份人的聲，紲gông-ngia̍h 恬恬，後來才閣規陣大笑。Ah！這陣囡仔真正是天真爛漫，日本話講「無邪氣」，真心適，真古錐。聖冊講「人欲入天國，著親像這號的囡仔」。列位兄姊！咱敢毋是攏愛入天國？咱的精神有重頭生親像囡仔抑無？有天真爛漫，攏無毛病抑無？願大家家己省察，願主祝福予咱，洗清咱的心神，贊咱有好的德行。阿們，阿們！</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Tī Ki-liông chi̍t-ji̍t kú ê kám-sióng.</p><br />
<p>&nbsp;&nbsp; Chit-pang phí-jîn uī-tio̍h gián-kiù Tiān-khì liâu-hoat ê sū, tuì Ki-liông beh lâi Kó͘-lōng-sū, in-uī chûn iân-kî soà ē-thang tī Ki-liông koè chi̍t ê lé-pài-ji̍t. Chi̍t-ji̍t kú ū tit-tio̍h chē-chē ê kà-sī kap kám-siōng; che nā-sī pa̍t-lâng gū-tio̍h, sī í-keng su-khong kiàn-koàn (司空見慣); chóng-sī goá m̄-sī, hoán-tńg siⁿ-chhut chē-chē ê kám-kak; sui-jiân sī pêng-siông-sū, iáu-kú nā chim-chiok siūⁿ, chiū ū kà-sī chin-chē. Siá tām-po̍h hō͘ chhin-ài ê hiaⁿ-chí saⁿ-kap chham-khó:</p><br />
<p>I. Kiat-iá-oân beh chhut-phâng khì Ji̍t-pún ê poàⁿ-tiám cheng chêng, lâng-kheh tī chûn-téng, chhin-chhek pêng-iú tī hoāⁿ-téng teh sàng. Sàng-kheh bé choá-liâu kui-khûn, hiat hō͘ lâng-kheh, lâng-kheh chiū tuì thâu-á khiú--teh, kui-khûn hiat hō͘ sàng-kheh. Chûn teh khui ê sî, ti̍t-ti̍t thiu ti̍t-ti̍t tn̂g. iā ū chi̍t ê lâng-kheh khiú 10 goā tiâu, hián-bêng ū hiah choē lâng lâi sàng; hong li-li, choá liâu phia̍t-phia̍t-kiò, kuí-nā pah tiâu, 10 hoe 5 sek, tāi-ke bīn chhiò-chhiò "Sa-io-ná-la̍h" ê siaⁿ moá hái-bīn. Chit-khoán sa-thiàⁿ chhin-bi̍t ê hêng-chōng, hiān tī ba̍k-chiu-chêng, goá soà sit ti-kak (in-uī thâu-pái khoàⁿ-kìⁿ), iā chhiò-chhiò kap in tàu kóng "Saⁿ-io-ná-la̍h". hé, chin kî lah, goá iā bô sio-bat ê pêng-iú tī chûn-lāi, iā teh kap lâng "Sa-io-ná lah"! Tuì chit ê chōng-hóng goá chiū kám-chhiok--tio̍h: (1) Sàng-kheh kap lâng-kheh, in ū hián-bêng chhiú m̄-kam pun-khui ê chhin-bi̍t, chiū chioh choá liâu ê khuì-la̍t, sui-jiân chûn í-keng kàu hái-tiong, iáu-kú choá-liâu chi̍t lâng chi̍t-tiâu ne̍h tiâu-tiâu! Ah! Lán beh kap Siōng-tè chhin-bi̍t, tio̍h khîⁿ-tiâu Iâ-so͘ chiah ū hoat-tō͘. Iâ-so͘ sī lán ê tiong-pó, siāu-kài jîn, ín-tō-chiá, chhoā lâng kap Siōng-tè koh hô, saⁿ chhin-bi̍t; lán nā khîⁿ tiâu tī Chú, chiū ē hoaⁿ-hoaⁿ hí-hí, sui-jiân jio̍k-gán bô khoàⁿ-kìⁿ Siōng-tè, iáu-kú sim-sîn siông-siông kap Siōng-tè teh kau-poê, Sèng-keng í-keng kì bêng-pe̍k. (2) Put-ti put-kak goá iā kap in tàu saⁿ-sî, thang chai chhin-bi̍t ê ài-chêng, ē hō͘ lâng siⁿ--khí him-soān, soà khip-ín lâng kap i tông-hoà. Sèng-keng kóng "Kap hoaⁿ-hí ê lâng saⁿ-kap hoaⁿ-hí". Lán kàu-hoē lāi ê lâng nā ē hiáu ēng saⁿ-hô saⁿ-thiàⁿ chhin-bi̍t ê ài-chêng, chiū ē khip-ín bī-sìn-chiá kap lán tông-hoà. Goān chèng hiaⁿ-chí saⁿ-kap bián-lē.</p><br />
<p>II. Hit mî-hng beh koh khì lé-pài, kàu káng-kîⁿ, thiaⁿ lâng kóng, lâng ēng tiò-koaⁿ teh tiò-hî, ū tiò-tio̍h chi̍t ê sí-lâng goá iā cháu khì khoàⁿ, iáu nńg-nńg, lâng teh kā i kiù, chóng-sī kiù bē-oa̍h, án-ni sí-lah! sī 20 goā-hoè ê hū-jîn-lâng. (1) Lâng thài beh thiàu chuí sí? án-ni kám khah khoàⁿ-oa̍h sí? Ah? Ah! Chit lâng ún-tàng sī siū sè-kan ê khó͘-thàng, ap-pek, iu-chhiû, hoân-ló, i ê sim-lāi bô chin ê tō-lí thang an-uì kái-kiù, hō͘ sè-kan lóng-chóng ê choē-ok só͘ ap-pek, chiah lâi kiâⁿ chit-tiâu lō͘. Ai ah!! "Choē-koà ê kang-chîⁿ sī sí" Chóng-sī chit lâng m̄-chai ū Siōng-tè in-sù thang tit-tio̍h éng-oa̍h?! Khó-lîn! Chèng hiaⁿ-chí, lín ū í-keng bêng-pe̍k Siōng-tè ê un-sù á boē? (2) Koh-khah ì-goā--ê, chiū-sī sè-sè ê tiò-kau ē tiò sí-lâng khí-lâi, thang siūⁿ-chhut lâng nā chīn pún-hūn chiàu hoat-tō͘ lâi chò, chiū sui-jiân ke̍k sió-khoá ê hó, iā ē lī-ek chin-toā. Goān chèng hiaⁿ-ché saⁿ-kap bián-lē lâi chò hó. A-men!</p><br />
<p>III. Kàu lé-pài tn̂g thiaⁿ, chú-lí kóng tō-lí, ū chiong hit-phiⁿ "Hó-pháiⁿ kéng-gū lóng ū lī-ek" chò phì-jū, hō͘ goá kám-kak tâu-kó ê iàu-kín, hit ê lī-ek bô khah su bûn-jī pò͘-tō. Goān Siōng-tè pang-chān hō͘ goá ē thang siông-siông chò tâu-kó͘ ê kang lâi chin(chīn) gī-bū. A-men!</p><br />
<p>IV. Lé-pài liáu, chi̍t-uī lú-sū chio chi̍t-tīn cha-bó͘ gín-ná tī hong-khîm piⁿ teh gîm si (liōng-pit sī teh chún-pī chiok Sèng-tàn) chin hó chiaⁿ(thiaⁿ); āu-lâi koh chi̍t ê (oá 7, 8 hoè?) teh to̍k-chhiùⁿ, siaⁿ-im hiáng-liāng, thian-chin lân-bān, chin sim-sek, put-ti put-kak goá iū-koh siū ín-khí gín-ná khì, hut-jiân chhut-siaⁿ kā in o-ló "hó-thiaⁿ, hó-thiaⁿ! put-iok jî-tông (不約而同) hiah ê gín-ná iā lóng phah-chhiú. Chóng-sī hut-jiân thiaⁿ-tio̍h goá chit ê siⁿ-hūn lâng ê siaⁿ, soà gông-ngia̍h tiām-tiām, āu lâi chiah koh kui-tīn toā-chhiò. Ah! chit-tīn gín-ná chin-chiàⁿ sī thian-chin lân-bān, Ji̍t-pún oē kóng "Bô siâ-khì", chin sim-sek, chin-kó͘-chui. Sèng-chheh kóng "Lâng beh ji̍p Thian-kok, tio̍h chhin-chhiūⁿ chit hō ê gín-ná". Lia̍t-uī hiaⁿ-chí! Lán kám m̄-sī lóng ài ji̍p Thian-kok? Lán ê cheng-sîn ū têng-thâu-siⁿ chhin-chhiūⁿgín-ná á-bô? Ū thian-chin lân-bān, lóng bô mâu-pēng á-bô?Goān tāi-ke ka-kī séng-chhat, Goān Chú chiok-hok hō͘ lán, sé-chheng lán ê sim-sîn, chān lán ū hó ê tek-hēng. A-men, A-men!</p></div>
</body>
</html>