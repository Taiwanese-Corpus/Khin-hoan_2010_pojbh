<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-通知書</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,通知書,Thong-ti-su,芥菜子">
<meta name="description" content="通知書
 
佇1925年6月10日，加拿大美以美會，組合教會佮長老會的一部分有聯合成做加拿大聯合教會。總是長老會無全部佮in聯合，猶原照舊號做加拿大長老教會。
    今因為教會有分開，所以教會">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f6aba0a3551.jpg" target="src"><img src="../album/artical/49f6aba0a3551.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：通知書 Thong-ti-su</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Kai Jōe-liâm 偕叡廉</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">通知書</p><br />
<p>&nbsp;</p><br />
<p>佇1925年6月10日，加拿大美以美會，組合教會佮長老會的一部分有聯合成做加拿大聯合教會。總是長老會無全部佮in聯合，猶原照舊號做加拿大長老教會。</p><br />
<p>&nbsp; &nbsp;&nbsp;今因為教會有分開，所以教會的財產，親像拜堂、學校、基本金佮異邦的教會也紲著分。</p><br />
<p>&nbsp; &nbsp;&nbsp;未聯合以前，加拿大長老教會有設教佇幾若國，親像中國、印度、南美、台灣，佇遮个所在有一千四百萬人。</p><br />
<p>&nbsp; &nbsp;&nbsp;今這pang聯合教會佮長老會有參詳分割異邦教會的事，就是照下底按呢決定。</p><br />
<p>分予聯合教會。</p><br />
<p>1、&nbsp; 中國河南省。</p><br />
<p>2、&nbsp; 中國廣東省。</p><br />
<p>3、&nbsp; 朝鮮北部佮滿州。</p><br />
<p>4、&nbsp; 南美 Tek-nî-tap海嶼。</p><br />
<p>5、&nbsp; 中印度。(扣除 Lâm-bí-lú，佮Sai-nî-má 的所在)。</p><br />
<p>分予長老會。</p><br />
<p>1、台灣北部</p><br />
<p>2、&nbsp; Gī-a-ná (佇南美的北爿)。</p><br />
<p>3、&nbsp; 中印度的Lâm-bí-lú，佮Sai-nî-má。</p><br />
<p>聯合教會所分第一大的所在，就是中國河南省。長老會所得著第一大的所在，就是台灣北部。這pang按呢分割是對各方面來研究，也有斟酌想教會的利益。所以2个母會有講按呢設法實在是公道佮有智識。今兩爿已經歡喜將遮个的所在設法分割到清楚，將來的確予教會會大發展。長老會的主義就是欲大整理in所分著的所在，所以將來咱北部的教會的確會得著大利益。</p><br />
<p>閣一項就是佇聯合教會所分著的所在，猶有長老會的宣教師佇teh，也佇長老會所分著的所在，也有聯合教會的宣教師佇teh。所以較慢若有宣教師異動去in家己的所在，請列位毋免奇怪，因為這2个教會有斟酌想愛用好感情來料理教會，所以若有啥物變遷的所在，也是兩爿有參詳到好勢才有施行，實在通講基督教有公德心，有仁愛，愛和平，所以這pang 分割教會以及財產，遐爾濟，也是雙爿歡喜甘願。In有大掛慮天國的事所以遮大代誌才有遐快解決。今大向望將來2派會協力為主出力來料理in 的聖會佇異邦。</p><br />
<p align="right">偕叡廉 記。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Thong-ti-su</p><br />
<p>&nbsp;</p><br />
<p>&nbsp; Tī 1925 nî 6 ge̍h 10 ji̍t, Ka-ná-tāi Bí-í-bí-hoē, Cho͘-ha̍p kàu-hoē kap Tiúⁿ-ló hoē ê chi̍t pō͘-hūn ū liân-ha̍p chiâⁿ-choè Ka-ná-tāi Liân-ha̍p Kàu-hoē. Chóng-sī Tiúⁿ-ló-hoē bô choân-pō͘ kap in liân-ha̍p, iû-goân chiàu-kū hō-choè Ka-ná-tāi Tiúⁿ-ló kàu-hoē.</p><br />
<p>&nbsp; Taⁿ iu-uī kàu-hoē ū hun-khui, só͘-í Kàu-hoē ê châi-sán, chhin-chhiūⁿ pài-tn̂g, Ha̍k-hāu, Ki-pún-kim kap īⁿ-pang ê Kàu-hoē iā soà tio̍h pun.</p><br />
<p>&nbsp; Bē liân-ha̍p í-chêng, Ka-ná-tāi Tiúⁿ-ló Kàu-hoē ū siat-kàu tī-kuí-nā kok, chhin-chhiūⁿ Tiong-kok, ìn-tō͘, Lâm-bí, Tâi-oân, tī chiah ê só͘-chāi ū chi̍t chheng sì-pah bān lâng.</p><br />
<p>&nbsp; Taⁿ chit pang Liân-ha̍p Kàu-hoē kap Tiúⁿ-ló hoē ū chham-siông hun-koah īⁿ-pang Kàu-hoē ê sū, chiū-sī chiàu ē-toé án-ni koat-tēng.</p><br />
<p>&nbsp; Pun hō͘ liân-ha̍p Kàu-hoē.</p><br />
<ul><br />
<li>1. Tiong-kok Hô-lâm séng.</li><br />
<li>2. Tiong-kok Kńg-tang séng.</li><br />
<li>3. Tiâu-sián pak-pō͘ kap Boán-chiu.</li><br />
<li>4. Lâm-bí Tek-nî-tap hái-sū.</li><br />
<li>5. Tiong ìn-tō͘. (Khàu-tû Lâm-bí-lú, kap Sai-nî-má ê só͘-chāi).</li><br />
</ul><br />
<p>Pun hō͘ Tiúⁿ-ló-hoē.</p><br />
<ul><br />
<li>1. Tâi-oân pak-pō͘</li><br />
<li>2. Gī-a-ná (tī Lâm-bí ê pak-pêng).</li><br />
<li>3. Tiong ìn-tō͘ ê Lâm-bí-lú, kap Sai-nî-má.</li><br />
</ul><br />
<p>Liân-ha̍p kàu-hoē só͘ pun tē-it toā ê só͘-chāi, chiū-sī Tiong-kok Hô-lâm séng. Tiúⁿ-ló hoē só͘ tit-tio̍h tē-it toā ê só͘-chāi, chiū-sī Tâi-oân pak-pō͘. Chit pang án-ni hun-koah sī tuì kok hong-bīn lâi gián-kiù, iā ū chim-chiok siūⁿ Kàu-hoē ê lī-ek. Só͘-í 2 ê Bú-hoē ū kóng án-ni siat-hoat si̍t-chāi sī kong-tō kap ū tì-sek. Taⁿ lióng-pêng í-keng hoaⁿ-hí chiong chiah-ê só͘-chāi siat-hoat hun-koah kàu chheng-chhó, chiong-lâi tek-khak hō͘ Kàu-hoē oē toā hoat-tián. Tiúⁿ-ló hoē ê chú-gī chiū-sī beh toā chéng-lí in só͘ pun tio̍h ê só͘-chāi, só͘-í chiong-lâi lán pak-pō͘ ê Kàu-hoē tek-khak oē tit-tio̍h toā lī-ek.</p><br />
<p>&nbsp; &nbsp;&nbsp;Koh chi̍t-hāng chiū-sī tī Liân-ha̍p kàu-hoē só͘ pun-tio̍h ê só͘-chāi, iáu ū Tiúⁿ-ló-hoē ê Soan-kàu su tī-teh, iā tī Tiúⁿ-ló hoē só͘ pun tio̍h ê só͘-chāi, iā ū Liân-ha̍p kàu-hoē ê Soan-kàu-su tī-teh. Só͘-í khah bān nā soan-kàu-su īⁿ-tōng khì in ka-kī ê só͘-chāi, chhiáⁿ lia̍t-uī m̄-bián kî-koài, in-uī chit 2 ê kàu-hoē ū chim-chiok siūⁿ ài ēng hó kám-chêng lâi liāu-lí Kàu-hoē, só͘-í nā ū sím-mi̍h piàn-chhian ê só͘-chāi, iā-sī lióng-pêng ū chham-siông kàu hó-sè chiah ū si-hêng, si̍t-chāi thang kóng Ki-tok kàu ū kong-tek-sim, ū jîn-ài, ài hô-pêng, só͘-í chit pang hun-koah Kàu-hoē í-ki̍p châi-sán, hiah-nih choē, iā sī siang-pêng hoaⁿ-hí kam-goān. In ū toā khoà-lū Thian-kok ê sū só͘-í chiah toā tāi-chì chiah ū hiah khoài kái-koat. Taⁿ toā ǹg-bāng chiong-lâi 2 phài oē hia̍p-le̍k uī Chú chhut-la̍t lâi liāu-lí in ê sèng-hoē tī īⁿ-pāng(pang).</p><br />
<p align="right">Kai Joē-liâm kì.</p></div>
</body>
</html>