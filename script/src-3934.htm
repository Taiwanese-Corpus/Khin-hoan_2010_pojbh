<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-一滴一滴Ê水</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,一滴一滴Ê水,CHI̍T TIH CHI̍T TIH Ê CHUÍ,芥菜子">
<meta name="description" content="「一滴一滴&Ecirc;水」
 (1)
老&ecirc;獅
　　有一隻真老&ecirc;獅，倒佇土腳teh欲死　也以前捌予這隻獅處治&ecirc;獸，幾若隻來欲kā伊報仇。山豬就用伊&ecirc">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-3933.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/4baad233b8e6a.jpg" target="src"><img src="../album/artical/4baad233b8e6a.jpg" border="0"></a></td>
          <td width="30" align="right">
          	          	  <a href="src-3931.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：一滴一滴Ê水 CHI̍T TIH CHI̍T TIH Ê CHUÍ</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>「一</strong><strong>滴一</strong><strong>滴</strong><strong>&Ecirc;</strong><strong>水」</strong><strong></strong></p><br />
<p style="text-align: center;">&nbsp;(1)</p><br />
<p align="center">老&ecirc;獅</p><br />
<p>　　有一隻真老&ecirc;獅，倒佇土腳teh欲死　也以前捌予這隻獅處治&ecirc;獸，幾若隻來欲kā伊報仇。山豬就用伊&ecirc;牙撟伊&ecirc;腹肚　牛就用角觸伊&ecirc; k&aacute;i邊；驢&aacute;也到，cha伊已經無危險，就越l&igrave;n轉，用兩支&ecirc;後跤，出力對面就kā伊踢去。可憐&ecirc;老將軍忍袂稠就haiⁿ一聲講「Ah，予你這扮貧賤&ecirc;獸，用腳來踢，實在比死一百遍khah艱苦！」</p><br />
<p>教示　陷害人&ecirc;人，著會記得伊後來也會拄著這款&ecirc;運命。</p><br />
<p>&nbsp;&nbsp;&nbsp;&nbsp;&nbsp; 「著疼別人親像家己。」</p><br />
<p style="text-align: center;">&nbsp;(2)</p><br />
<p align="center">狐狸</p><br />
<p>　　有一日，一个人用tuah-&aacute; tng著一隻狐狸。因為伊&ecirc;果子園有這隻狐狸損真傷重。所以大受氣；就用索&aacute;浸臭油，縛佇伊&ecirc;尾溜，點火出在伊去。狐狸著大驚koh知燒了疼，就四界lōng，後來走入彼个人&ecirc;麥園：欲已經成熟teh聽候收割，所以規園&ecirc;麥攏燒了了。</p><br />
<p>教示　對受氣來得著利益&ecirc;，thang講是無。</p><br />
<p>　　　「吞忍&ecirc;人有福氣。」</p><br />
<p style="text-align: center;">&nbsp;(3)</p><br />
<p align="center">樹林&ecirc;神kap出外人</p><br />
<p>　　佇這个冬天真寒&ecirc;日，樹林&ecirc;神teh巡視四界；忽然看見一个出外人，為著寒kap餓，差不多半生半死&ecirc;款倒佇樹腳。神就想可憐，就chhōa伊去伊&ecirc;穴欲將食物予伊食。Teh相kap行&ecirc;時，彼个人n&aacute;行n&aacute;用喙歕伊&ecirc;指頭&aacute;。神就問伊講。「你按呢是teh創啥物？」因為伊猶無甚物知人&ecirc;世界&ecirc;事情。出外人應講，「我&ecirc;指頭&aacute;真凍，所以teh歕予伊燒。」</p><br />
<p>　　到洞內&ecirc;時，神就捧一碗真燒&ecirc;湯欲予伊啉；彼个人捧過手，就出力直直歕。神就hoah講：「你猶teh歕，這碗敢毋是真燒mah？」出外人應講，「chi&acirc;ⁿ燒、chi&acirc;ⁿ燒，我teh歕是因為siuⁿ燒，著歕予伊冷chiah會啉得。」神著大驚，趕伊講：「平平一个喙，會歕燒也會歕冷&ecirc;人，我無欲chhap伊；kā我出去！」</p><br />
<p>教示　著警戒兩層舌&ecirc;人。</p><br />
<p>&nbsp;&nbsp;&nbsp;&nbsp;&nbsp; 「甜kap苦&ecirc;泉袂會siāng一个水源流出」</p><br />
<p style="text-align: center;">&nbsp;(4)</p><br />
<p align="center">豺狼kap羊&aacute; ki&aacute;ⁿ</p><br />
<p>　　有一日，一隻豺狼kap一隻羊囝，無意中siāng時來佇一條溪&aacute;欲啉水。</p><br />
<p>　　原來豺狼是真&agrave;i食羊&aacute;，總是已經相tn̄g頭，若欲kā伊食，著&agrave;i想看有啥物因端無；就想欲kap伊起冤家，面t&igrave;ⁿ受氣&ecirc;款大聲講：「真可惡，你來我&ecirc;溪&aacute;，kā我潦到遮呢濁，欲kah我按怎樣啉，h&eacute;是怎樣？」羊&aacute;驚一下，就細聲應講，「你徛佇水頭，我徛佇水尾，欲汰會kā你拍濁，水的確袂會流倒轉。」豺狼koh hoah講。「Ki&aacute;m-chh&aacute;i有影。總是你猶原是歹物，你舊年有罵我，袂記得lah是毋？」可憐&ecirc;羊&aacute;囝隨時應講，「Ai-i&agrave;！豺狼兄ah，n&aacute;這个代誌ah，一年前我to猶未出世裡neh！」豺狼知koh議論是無路用，就gi&acirc;ng-g&ecirc;受氣講：「你無罵我！你若無罵我就是恁老父lah！無論是你&aacute;是恁老父平平是按呢！」就跳倚kā伊咬死，拖入樹林去食。</p><br />
<p>教示　殘忍&ecirc;人欲做惡毒&ecirc;事，無論啥物時陣，講來講去攏是伊&ecirc;理了了。願人掠家己&ecirc;話做著。</p><br />
<p style="text-align: center;">&nbsp;(5)</p><br />
<p align="center">獅、驢&aacute; kap狐狸</p><br />
<p>　　有一日一隻獅，一食驢&aacute; kap一隻狐狸，相kap做陣去拍獵；也in有約束，見若所得&ecirc;物著做3份分。無久就拍著一隻大隻鹿。獅命令驢&aacute;來分。驢&aacute;就出力，照所會來平分。獅看見按呢，就想驢&aacute;無特別顯出相當&ecirc;敬意對佇伊&ecirc;身份；就大受氣，將驢&aacute;咬死，續拆到碎碎。</p><br />
<p>　　後來命令狐狸來分。狐狸就干但咬一喙，也將所賰&ecirc;攏總獻予獅。狐狸有顯出真尊敬&ecirc;款，所以獅真歡喜；就問伊講：「你佇叼位受著chiah好&ecirc;教育，會hiah有禮數？」狐狸應伊講：「豈敢，其實是彼隻死佇遐&ecirc;驢&aacute;兄來警戒我--&ecirc;。」</p><br />
<p>教示　人人teh主張是上帝&ecirc;囝兒，彼个權利是平平；總是一個主張佇來世有功效，佇今世袂得用--得&ecirc;款。人若無真細膩，目睭金來尊敬強者kap有勢力--&ecirc;，伊的確拄著親像驢&aacute; &ecirc;運命。（就是老實來拄著死）Ah！若是一款&ecirc;世情，上帝&ecirc;國oh得臨到lah！</p><br />
<p style="text-align: center;">&nbsp;(6)</p><br />
<p align="center">賊&aacute; kap狗</p><br />
<p>　　有一暗這个賊&aacute;近倚一間厝teh欲偷提。一隻大隻狗佇門口teh睏，聽見腳步聲，就出大聲直直吠。賊&aacute;著一驚，就暫時閃避。Koh霎仔久就koh行倚，手提一塊牛肉，hiat佇狗&ecirc;面前，想伊的確會恬。無拍算彼隻狗kā彼个賊&aacute;講：「起頭你來，我是拍算你敢是賊；taⁿ看你teh siap後手，想欲叫我放sak我&ecirc;職務；h&eacute;！明明你是賊。你若無緊去，我的確欲吠無soah。」</p><br />
<p>教示　有時人khah輸狗，毋若食著牛肉來恬恬，續&agrave;n-nāi賊&aacute;入厝來偷提物。</p><br />
<p>　　　後手若到tio̍h &agrave;i斟酌！！！</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">"CHI̍T TIH CHI̍T TIH Ê CHUÍ"</p><br />
<p align="center">&nbsp;</p><br />
<p align="center">(1)</p><br />
<p align="center">Lāu ê Sai</p><br />
<p>Ū chi̍t chiah chin lāu ê sai, tó tī thô͘-kha teh-beh sí&nbsp; iā í-chêng bat hō͘ chit-chiah sai chhú-tī ê siù, kuí-nā chiah lâi beh kā i pò-siû. Soaⁿ-ti chiū ēng i ê gê kiāu i ê pak-tó͘ gû chiū êng kak tak i ê kái-piⁿ; lû-á iā kàu, cha i í-keng bô guî-hiám, chiū oa̍t-lìn-tńg, ēng nn̄g-ki ê āu-kha, chhut-la̍t tuì bīn chiū kā i that-khì. Khó-lîn ê lāu chiong-kun lún boē tiâu chiū haiⁿ chi̍t-saⁿ kóng "Ah, hō͘ lí chit-pān pīn-chiān ê siù, ēng kha lâi that, si̍t-chāi pí sí chi̍t-pah piàn khah kan-khó͘!"</p><br />
<p>&nbsp;</p><br />
<p>KÀ-SĪ&nbsp; Hām-hāi lâng ê lâng, tio̍h oē kì-tit i āu-lâi iā oē tú-tio̍h chit-khoán ê ūn-bēng.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; "Tio̍h thiàⁿ pa̍t-lâng chhin-chhiūⁿ ka-kī."</p><br />
<p>&nbsp;</p><br />
<p align="center">(2)</p><br />
<p align="center">Hô͘-lî</p><br />
<p>&nbsp; Ū chi̍t-ji̍t, chi̍t ê lâng ēng tuah-á tng tio̍h chi̍t-chiah hô͘-lî. In-uī i ê ké-chí-hn̂g ū hō͘ chit-chiah hô͘-lî sńg chin siong-tiōng. Só͘-í toā siū-khì; chiū ēng soh-á chìm chhàu-iû, pa̍k tī i ê bé-liu, tiám hé chhut-chāi i khì. Hô͘-lî tio̍h toā kiaⁿ koh-chāi sio liáu thiàⁿ, chiū sì-kè lōng, āu-lâi cháu-ji̍p hit ê lâng ê be̍h-hn̂g: beh í-keng sêng-se̍k teh thèng-hāu siu-koah, só͘-í kui-hn̂g ê be̍h lóng sio liáu-liáu.</p><br />
<p>&nbsp;</p><br />
<p>KÀ-SĪ&nbsp; Tuì Siū-khì lâi tit-tio̍h lī-ek ê, thang kóng sī bô.<br />&nbsp;&nbsp;&nbsp;&nbsp;&nbsp;&nbsp;&nbsp;&nbsp; "Thun-lún ê lâng ū hok-khì."</p><br />
<p>&nbsp;</p><br />
<p align="center">(3)</p><br />
<p align="center">Chhiū-nâ ê Sîn kap Chhut-goā-lâng</p><br />
<p>&nbsp; Tī chit ê tang-thiⁿ chin koâⁿ ê ji̍t, chhiū-nâ ê sîn teh sûn-sī sì-koè; hut-jiân khoàⁿ-kiⁿ chi̍t ê chhut-goā-lâng, uī-tio̍h koâⁿ kap iau, chha-put-to poàⁿ-siⁿ poàⁿ-sí ê khoán tó tī chhiū-kha. Sîn chiū siūⁿ khó-lîn, chiū chhoā i khì i ê hia̍t beh chiong chia̍h mi̍h hō͘ i chia̍h. Teh saⁿ-kap kiâⁿ ê sî, hit ê lâng ná kiâⁿ ná ēng chhuì pûn i ê chńg-thâu-á. Sîn chiū mn̄g i kóng. "Lí án-ni sī teh chhòng sím-mi̍h?" in-uī i iáu bô sím-mih chai lâng ê sè-kài ê sū-chêng. Chhut-goā-lâng ìn kóng, "Goá ê chéng-thâu-á chin tàng, só͘-í teh pûn hō͘ i sio."</p><br />
<p>&nbsp; Kàu tōng-lāi ē sî, sîn chiū phâng chi̍t oáⁿ chin sio ê thng beh hō͘ i lim; hit ê lâng phâng kè chhiú, chiū chhut-la̍t ti̍t-ti̍t pûn. Sîn chiū hoah kóng, "Lí iáu teh pûn, chit-oáⁿ kám m̄-sī chin sio mah?" Chhut-goā-lâng ìn kóng, "Chiâⁿ-sio, chiâⁿ-sio, goá teh pûn sī in-uī siuⁿ sio, tio̍h pûn hō͘ i léng chiah oē lim-tit." Sîn tio̍h toā kiaⁿ, koáⁿ i kóng, "Pîⁿ-pîⁿ chi̍t ê chhuì, oē pûn sio iā oē pûn léng ê lâng, goá bô beh chhap i; kā goá chhut-khì!"</p><br />
<p>&nbsp;</p><br />
<p>KÀ-SĪ&nbsp; Tio̍h kéng-kài nn̄g-têng chi̍h ê lâng.</p><br />
<p>　　　　 "Tiⁿ kap khó͘ ê choâⁿ boē-oē siāng chi̍t ê chuí-goân&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; lâu-chhut"</p><br />
<p>&nbsp;</p><br />
<p align="center">(4)</p><br />
<p align="center">Chhâi-lông kap Iûⁿ-á kiáⁿ</p><br />
<p>&nbsp; Ū chi̍t-ji̍t, chi̍t-chiah chhâi-lông kap chi̍t-chiah îⁿ-kiáⁿ, bô ì-tiong siāng-sî lâi tī chi̍t-tiâu khoe-á beh lim-chuí.</p><br />
<p>&nbsp; Goân-lâi chhâi-lông sī chin ài chia̍h iûⁿ-á, chóng-sī í-keng saⁿ tn̄g-thâu, nā beh kā i chia̍h, tio̍h ài siūⁿ khoàⁿ ū sím-mi̍h in-toaⁿ bô; chiū siūⁿ beh kap i khí oan-ke, bīn tìⁿ siū-khì ê khoán toā siaⁿ kóng, "Chin khó-o͘N3, lí lâi goá ê khoe-á, kā goá liâu kàu chiah-ni̍h-lô, beh kah goá án-choáⁿ-iūⁿ lim, hé sī cháiⁿ-iūⁿ?" Iûⁿ-á kiaⁿ chi̍t ē, chiū soè siaⁿ ìn kóng, "Lí khiā tī chuí thâu, goá khiā tī chuí bé, beh thái oē kā lí phah lô, chuí tek-khak boē-oē lâu tò-tńg." Chhâi-lông koh hoah kóng. "Kiám-chhái ū iáⁿ. Chóng-sī lí iû-goân sī pháiⁿ-mi̍h, lí kū-nî ū mā goá, boē kì-tit lah sī m̄?" Khó-lîn ê iûⁿ-á kiáⁿ suî-sî ìn kóng, "Ai-ià! Chhâi-lông hiaⁿ ah, ná chit ê tāi-chì ah, chi̍t nî chêng goá to iáu-bē chhut-sì-ni̍h neh!" chhâi-lông chai koh gī-lūn sī bô lō͘-ēng, chiū giâng-gê siū-khì kóng, "Lí bô&nbsp; mā goá! Lí nā bô mā goá chiū-sī lín lāu-pē lah! Bô lūn sī lí á-sī lín lāu-pē pîⁿ-pîⁿ sī án-ni!" Chiū thiàu-oá kā i kā-sí, thoa-ji̍p chhiū-nâ khì chia̍h.</p><br />
<p>KÀ-SĪ Chân-jím ê lâng beh choè ok-to̍k ê sū, bô-lūn sím-mi̍h sî-chūn, kóng-lâi kóng khì lóng sī i ê lí liáu-liáu. Goān-lâng lia̍h ka-kī ê oē choè-tio̍h.</p><br />
<p>&nbsp;</p><br />
<p>&nbsp;</p><br />
<p align="center">(5)</p><br />
<p align="center">Sai, Lū-á kap Hô͘-lî</p><br />
<p>&nbsp; Ū chi̍t-ji̍t chi̍t-chiah sai, chi̍t-chia̍h lû-á kap chi̍t-chiah hô͘-lî, saⁿ-kap choè-tīn khì phah-la̍h; iā in ū iok-sok, kìⁿ-nā só͘ tit ê mi̍h tio̍h choè saⁿ-hūn pun. Bô-kú chiū phah tio̍h chi̍t-chiah toā chiah lo̍k. Sai bēng-lēng lû-á lâi pun. Lû-á chiū chhut-la̍t, chiàu só͘ oē lâi pîⁿ-pun. Sai khoàⁿ-kìⁿ án-ni, chiū siūⁿ Lû-á bô te̍k-pia̍t hián-chhut siong-tong ê kèng-ì tuì tī i ê sin-hūn; chiū toā siū-khì, chiong lû-á kā-sí, soà thiah kàu chhuì-chhuì.</p><br />
<p>&nbsp; āu-lâi bēng-lēng hô͘-lî lâi pun. Hô͘-lî chiū kan-ta kā chi̍t-chhuì, iā chiong só͘ chhun ê lóng-chóng hiàn hō͘ sai. Hô͘-lî ū hián-chhut chin chun-kèng ê khoán, só͘-í sai chin hoaⁿ-hí; chiū mn̄g i kóng, "Lí tī tó-uī siū-tio̍h chiah hó ê kàu-io̍k, oē hiah ū lé-sò͘?" Hô͘-lî ìn i kóng, "Khí-khám, kî-si̍t sī hit chiah sí tī hia ê lû-á hiaⁿ lâi kéng-kài goá--ê."</p><br />
<p>KÀ-SĪ&nbsp; Lâng-lâng teh chú-tiuⁿ sī Siōng-tè ê kiáⁿ-jî, hit-ê koân-lī sī pîⁿ-pîⁿ; chóng-sī chi̍t-ê chú-tiuⁿ tī lâi sè ū kong-hāu, tī kim-sè boē te̍k-iōng--tit ê khoán. Lâng nā bô chin soè-jī, ba̍k-chiu kim lâi chun-kèng kiông-chiá kap ū sè-le̍k--ê, i tek-khak tú-tio̍h chhin-chhiūⁿ lû-á ê ūn-bēng. (chiū-sī láu-si̍t lâi tú-tio̍h sí) Ah! Nā-sī chi̍t-khoán ê sè-chêng, Siōng-tè ê kok oh-tit lîm-kàu lah!</p><br />
<p>&nbsp;</p><br />
<p align="center">(6)</p><br />
<p align="center">Chha̍t-á kap Káu</p><br />
<p>&nbsp; Ū chi̍t-àm chit ê chha̍t-á kūn-oá chi̍t-keng chhù teh-beh thau-the̍h. Chi̍t-chiah toā chiah káu tī mn̂g-kháu teh khùn, thiaⁿ-kìⁿ kha-pō͘ siaⁿ, chiū chhut toā-siaⁿ ti̍t-ti̍t puī. Chha̍t-á tio̍h chi̍t kiaⁿ, chiū chiam-sî siám-pī. Koh tiap-á-kú chiū koh kiâⁿ-oá, chhiú the̍h chi̍t-tè gû-bah, hiat tī káu ê bīn-chêng, siūⁿ i tek-khak oē tiām. Bô phah-sǹg hit-chiah káu kā hit ê chha̍t-á kóng, "Khí-thâu lí lâi, goá sī phah-sǹg lí káⁿ sī chha̍t; taⁿ khoàⁿ lí teh siap āu-chhiú, siūⁿ beh kiò goá pàng-sak goá ê chit-bū; hé! Bêng-bêng lí sī chha̍t. Lí nā bô kín khì, goá tek-khak beh puī bô-soah."</p><br />
<p>&nbsp; KÀ-SĪ&nbsp; Ū-sî lâng khah su káu, m̄-nā chia̍h tio̍h gû-bah lâi tiām-tiām, soà àn-nāi chha̍t-á ji̍p-chhù lâi thau-the̍h mih.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; āu chhiú nā kàu tio̍h ài chim-chiok!!!</p></div>
</body>
</html>