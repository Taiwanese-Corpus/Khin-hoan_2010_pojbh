<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-聖經研究會</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,聖經研究會,Sèng-keng gián-kiù-hoē,芥菜子">
<meta name="description" content="聖經研究會
    聖經有包上帝的性質佇teh。人欲實在捌伊著tháu開到得著彼个實在的。野球(baseball)是真硬，外面chhòng細pán的樹奶來包，真oh得算lìn，我拍算規粒是按呢來成的">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f02ab26672f.jpg" target="src"><img src="../album/artical/49f02ab26672f.jpg" border="0"></a></td>
          <td width="30" align="right">
          	          	  <a href="src-4005.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-8</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：聖經研究會 Sèng-keng gián-kiù-hoē</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Siau Lo̍k-siān 蕭樂善</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">聖經研究會</p><br />
<p>&nbsp;&nbsp;&nbsp; 聖經有包上帝的性質佇teh。人欲實在捌伊著tháu開到得著彼个實在的。野球(baseball)是真硬，外面chhòng細pán的樹奶來包，真oh得算lìn，我拍算規粒是按呢來成的，我就直直共伊留到內面就得著這粒實腹的樹奶球。內面是樹奶外面亦是樹奶；總是無相同。平常的捌上帝佮入佇聖經的深奧來捌的上帝是無相同。</p><br />
<p>&nbsp;&nbsp;&nbsp; 深捌上帝才會知上帝對咱有甚物款的要求，亦才會順命令。聖經的智識就是教會的財產佮教會的地基，快搖choah，快犯罪的教會就是地基無hē佇實在的地。咱逐人無掠聖經的智識做無要緊，就用心來想來研究亦的確無看輕。這是現時教會所欠的一項。</p><br />
<p>&nbsp;&nbsp;&nbsp; 欲讀，抑是越念聖經節毋是oh的事，欲tam著彼个實在的 味是毋是快。著有人報咱研究聖經的方法佮想的方法。這个事對早我就看做要緊，亦揣彼个方法。M̄-kú攏袂得通滿足。總是後來有得著。</p><br />
<p>&nbsp;&nbsp;&nbsp; 宣教師過來這爿，學校以外較濟是直接做工佇教會佮會外。這是要緊的工；m̄-kú teh做工的人有無講出的要求，亦無人供給in：-就是研究聖經的方法。這就是間接的傳道，是較久長較有力的工。</p><br />
<p>&nbsp;&nbsp;&nbsp; 記得2，3年前有一位新的宣教師來，彼時心內想伊亦是欲傳道理，是會友佮會外的人的好消息，毋是做工人的。後來ná親近伊就知是做工人的福氣，就是對聽見伊一句話講，「我較愛是幫贊同著磨的」彼時聽見這款共鳴的聲有佮人無相同的歡喜佇teh。</p><br />
<p>&nbsp;&nbsp;&nbsp; 後來漸漸ná起工招較少年的來研究聖經，有時佇伊的厝，有時去大屯山頂，亦現時佇雙連有聖經研究會，每拜2，較常有chiaⁿ十个聚集，有傳道師，醫生，佮醫館的職員。伊有擔當真濟款的工；iáu-kú歡喜撥工來幫贊。逐个真趣味，有滿足的歡喜。佇台北附近的傳道者比別位的較有福氣。總是m̄-nā佇彼位伊也的確愛幫贊較遠的親像新竹，抑是宜蘭較中心傳道師較快聚集的所在若有這款的欣慕，的確歡喜chhiâu時間一禮拜聚集一擺。</p><br />
<p>&nbsp;&nbsp;&nbsp; 伊是真謙卑，真克己，有基督的心佇teh，你若佮伊做陣就會看明明伊是有德行的人。</p><br />
<p>&nbsp;&nbsp; 向望佇幾若所在會興起這款的會，後來生湠，佇各教會有這款的研究會，逐人欲較活動較堅固。這實在是教會改造佮建設充實的教會的基本方法。咱若無看輕，佇現今能看見將來的效果。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Sèng-keng gián-kiù-hoē</p><br />
<p>&nbsp;Sèng-keng ū pau Siōng-tè ê Sèng-chit tī-teh.&nbsp; Lâng beh si̍t-chāi bat I tio̍h tháu khui kàu tit-tio̍h hit ê si̍t-chāi ê.&nbsp; iá-kiû (baseball) sī chin tēng, goā-bīn chhòng soè-pán ê chhiū-lin lâi pau, chin oh-tit sǹg lìn, goá phah-sǹg kui lia̍p sī án-ni lâi chiâⁿ ê, goá chiū ti̍t-ti̍t kā i liû kàu lāi-bīn chiū tit-tio̍h chit lia̍p cha̍t-pak ê chhiū-lin-kiû.&nbsp; Lāi-bīn sī chhiū-lin goā-bīn ia̍h sī chhiū-lin; chóng-sī bô saⁿ-tâng.&nbsp; Pêng-siông ê bat Siōng-tè kap ji̍p tī sèng-keng ê chhim-ò lâi bat ê Siōng-tè sī bô saⁿ-tâng.</p><br />
<p>Chhim-bat Siōng-tè chiah oē chai Siōng-tè tuì lán ū sím-mi̍h khoán ê iau-kiû, ia̍h chiah oē sūn bēng-lēng.&nbsp; Sèng-keng ê tì-sek chiū-sī kàu-hoē ê châi-sán kap kàu-hoē ê toē-ki, khoài iô-choah, khoài hoān-choē ê kàu-hoē chiū-sī toē-ki bô hē tī si̍t-chāi ê toē.&nbsp; Lán ta̍k-lâng bô lia̍h Sèng-keng ê tì-sek choè bô iàu-kín, chiū ēng sim lâi siūⁿ lâi gián-kiù ia̍h tek-khak bô khoàⁿ-khin.&nbsp; Che sī hiān-sî kàu-hoē só͘ khiàm ê chi̍t-hāng.</p><br />
<p>Beh tha̍k, á-sī oa̍t-liām Sèng-keng chat m̄-sī oh ê sū, beh tam tio̍h hit-ê si̍t-chāi ê bī sī m̄-sī khoài.&nbsp; Tio̍h ū lâng pò lán gián-kiù Sèng-keng ê hong-hoat kap siūⁿ ê hong-hoat.&nbsp; Chit ê sū tuì chá goá chiū khoàⁿ choè iàu-kín, ia̍h chhē hit ê hong-hoat.&nbsp; M̄-kú lóng boē tit-thang boán-chiok.&nbsp; Chóng-sī āu-lâi ū tit-tio̍h.</p><br />
<p>Soan-kàu-su kè lâi chit-pêng, ha̍k-hāu í-goā khah choē sī ti̍t-chiap chò kang tī kàu-hoē kap hoē-goā.&nbsp; Che sī iàu-kín ê kang; m̄-kú teh choè kang ê lâng ū bô kóng chhut ê iau-kiû, ia̍h bô lâng kiong-kip in:-Chiū-sī gián-kiù Sèng-keng ê hong-hoat.&nbsp; Che chiū-sī kàn-chiap ê thoân-tō, sī khah kú-tn̂g khah ū la̍t ê kang.</p><br />
<p>Kì-tit 2, 3 nî chêng ū chi̍t uī sin ê Soan-kàu-su lâi, hit sî sim-lāi siūⁿ I ia̍h sī beh thoân tō-lí, sī hoē-iú kap hoē-goā ê lâng ê hó siau-sit, m̄-sī choè-kang lâng ê.&nbsp; āu-lâi ná chhin-kīn i chiū chai sī choè-kang lâng ê hok-khì, chiū-sī tuì thiaⁿ-kìⁿ i chi̍t kù oē kóng, "Goá khah ài sī pang-chān tâng tio̍h-boâ ê" hit-sî thiaⁿ-kìⁿ chit khoán kiōng-bêng ê siaⁿ ū kap lâng bô saⁿ-tâng ê hoaⁿ-hí tī-teh.</p><br />
<p>āu-lâi chiām-chiām ná khí kang chio khah siàu-liân ê lâi gián-kiù Sèng-keng, ū sî tī i ê chhù, ū sî khì Tāi-tūn soaⁿ-téng, ia̍h hiān-sî tī Siang-liân ū Sèng-keng gián-kiù-hoē, muí pài 2, khah(誤植hhah) siông ū chiaⁿ cha̍p ê chū-chi̍p, ū Thoân-tō-su, i-seng, kap i-koán ê chit-oân.&nbsp; I ū tam-tng chin choē khoán ê kang; iáu-kú hoaⁿ-hí poah-kang lâi pang-chān.&nbsp; Ta̍k ê chin chhù-bī, ū boán-chiok ê hoaⁿ-hí.&nbsp; Tī Tâi-pak hū-kūn ê Thoân-tō-chiá pí pa̍t-uī ê khah ū hok-khì.&nbsp; Chóng-sī m̄-nā tī hit uī i iā tek-khak ài pang-chān khah hn̄g ê chhin-chhiūⁿ Sin-tek, á-sī Gî-lân khah tiong-sim Thoân-tō-su khah khoài chū-chi̍p ê só͘-chāi nā ū chit khoán ê him-bō͘, tek-khak hoaⁿ-hí chhiâu sî-kan chi̍t lé-pài chū-chi̍p chi̍t pái.</p><br />
<p>I sī chin khiam-pi, chin khek-kí, ū Ki-tok ê sim tī-teh, lí nā kap i choè-tīn chiū oē khoàⁿ bêng-bêng I sī ū tek-hēng ê lâng.</p><br />
<p>ǹg-bāng tī kuí-nā só͘-chāi oē heng-khí chit khoán ê hoē, āu-lâi siⁿ-thoàⁿ, tī kok kàu-hoē ū chit khoán ê gián-kiù-hoē, ta̍k-lâng beh khah oa̍h-tāng khah kian-kò͘.&nbsp; Che si̍t-chāi sī kàu-hoē kái-chō kap kiàn-siat chhiong-si̍t ê kàu-hoē ê ki-pún hong-hoat.&nbsp; Lán nā bô khoàⁿ-khin, tī hiān-kim oē khoàⁿ-kìⁿ chiong-lâi ê hāu-kó.</p></div>
</body>
</html>