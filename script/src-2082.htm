<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-科學雜略</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,科學雜略,KHO-HA̍K CHA̍P-LIO̍K,芥菜子">
<meta name="description" content="科學雜略
　　咱日常&ecirc;生活，所teh經驗&ecirc;現象（就是物&ecirc;變化：親像火炭teh焯、天氣teh 變、風teh吹、水the流、動植物teh生長逐項）真濟是自然科學（就是">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 4</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2081.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f52eb641d34.jpg" target="src"><img src="../album/artical/49f52eb641d34.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-7</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：科學雜略 KHO-HA̍K CHA̍P-LIO̍K</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Lêng-thong 陳能通</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>科學雜略</strong><strong></strong></p><br />
<p>　　咱日常&ecirc;生活，所teh經驗&ecirc;現象（就是物&ecirc;變化：親像火炭teh焯、天氣teh 變、風teh吹、水the流、動植物teh生長逐項）真濟是自然科學（就是研究自然界&ecirc;現象&ecirc;學問。）所teh研究&ecirc;問題kap材料。所以咱&ecirc;五官日暝所teh經驗&ecirc;事物、teh變遷&ecirc;原因，對科學&ecirc;方面thang拆明。猶久濟濟人khah上是用臆--&ecirc;，罕得詳細kā查考彼个源頭。常常teh看&ecirc;物、teh聽&ecirc;事，&aacute;是所teh用&ecirc;物件，若常常kā伊稽考逐項攏有真微妙&ecirc;所在佇teh；所以咱若會若捌淡薄屬佇科學&ecirc;智識，kap伊&ecirc;進步發達&ecirc;歷史，不止有thang做咱日常生活&ecirc;利益，也會幫贊咱對佇自然界&ecirc;方面生起興味。</p><br />
<p>　　所以有機會&ecirc;時&agrave;i佇本報簡簡闡明一半項，若會做諸位&ecirc;參考就真萬幸。</p><br />
<p>　　科學有用真濟專門&ecirc;話，號做，「術語」。Ki&aacute;m-chh&aacute;i有&ecirc;予拄chiah聽見&ecirc;人khah oh了解；ǹg望莫怪，因為有&ecirc;無拄好&ecirc;平常話，所以chiah姑不衷用。</p><br />
<p align="center"><strong>熾爁</strong><strong>KAP</strong><strong>雷</strong><strong></strong></p><br />
<p>　　熱天到lah！咱常常看見熾爁光映映，聽見雷嘽去kh&egrave;哮&ecirc;聲。有人流傳講，雷是一隻親像雞母，跤爪真利會抓人，i&aacute;夯一支金光槌會h&aacute;m人。在早羅馬kap希臘&ecirc;百姓用雷表明一款&ecirc;神，夯一支武器親像槍&ecirc;款。也有人拍算雷是對頂面ka-la̍uh落來一粒親像鐵丸，鑽對地裡落去。總是照物理學來看，雷是kap熾爁siāng一項物，就是空中&ecirc;電氣變形--&ecirc;。這拍算濟濟人已經知影。雷kap熾爁是電氣&ecirc;現象，這是1752年美國人Hoat-l&acirc;n-kek-l&iacute;n (Franklin)放風吹去實驗發見--&ecirc;。電氣怎樣n&aacute;會變做雷kap熾爁？電氣分做兩款，就是陽電kap陰電。佇實驗室咱會備辦兩支電極（伊&ecirc;這kap火炭siāng，相對向彼兩頭尖尖），一爿接陽電，i&aacute;u一爿接陰電。創好雙爿電極&ecirc;陽電kap陰電&ecirc;份量增差真濟，koh予兩支電極若相近倚&ecirc;時，陰電kap陽電就走出來相結合，phi̍t-pho̍k哮續發出電光；按呢是號做放電現象。空中&ecirc;電氣變做雷（就是phi̍t-phia̍k哮&ecirc;聲）kap熾爁（就是電光）拄拄是kap頂面所講&ecirc; siāng理氣，不過伊&ecirc;規模比實驗室teh實驗&ecirc;加非常大。照學者實地&ecirc;研究，空中&ecirc;雲濟少攏有帶電氣佇teh。這號雲號做電雲。帶陽電&ecirc;電雲kap帶陰電&ecirc;電雲拄拄是親像兩支電極接佇陽電kap陰電。兩phi&aacute;ⁿ &ecirc;電雲若相近倚，就用真強&ecirc;吸引力倚雷相結合。彼時就是爆發的&ecirc;放電現象，所以毋若發出光影影&ecirc;熾爁，也續發出真響&ecirc;聲，就是雷。這款現象攏無啥物危險佇te̍h。若是電雲khah低落來，kap地面&ecirc;電氣放電&ecirc;時，就會損害樹木、厝宅；有時會損害猙牲&aacute;是人&ecirc;性命。這款&ecirc;放電號做落雷。若kap咱相近倚&ecirc;所在落來&ecirc;時，予咱不止有thang驚惶&ecirc;所在。落雷khah常是對四圍第一懸&ecirc;所在引電。所以落西北雨&ecirc;時，khah好毋thang bih佇第一懸&ecirc;大樹跤，就khah袂危險。放電&ecirc;時，電氣發出非常大&ecirc;力，kap真懸&ecirc;溫度，就是熱。所以若落來&ecirc;時毋若損害附近&ecirc;物，也續燒予伊臭礁。有人提一款熾爁燒臭礁&ecirc;物去煎茶啉，講會閃一號災阨。有時不幸人予雷h&aacute;m著，&aacute;是去k&aacute;m著電氣，致到失落性命，就講是不孝，&aacute;是有啥物歹積德。遮个攏迷信lah！</p><br />
<p>　　有時囡仔ka-la̍uh飯料，序大人有&ecirc; kā伊哄喝講話予雷h&aacute;m死。對按呢予囡仔勸一款&ecirc;驚心，若看見熾爁就真驚。總是對頂面所講&ecirc;咱thang知，這是自然界&ecirc;現象，除去落雷以外攏無啥物thang驚。所以咱著kā細囝講明，予in kap這號極壯大、極美麗&ecirc;現象khah相親，毋-thang予in囥驚惶&ecirc;心。</p><br />
<p align="center"><strong>光</strong><strong>&Ecirc;</strong><strong>緊</strong><strong></strong></p><br />
<p>　　頂面有講熾爁kap雷平平是電氣變形&ecirc;，怎樣熾爁&ecirc;光kap雷&ecirc;聲袂si&acirc;ng時入咱&ecirc;感覺？這是光kap聲teh進行，有緊慢&ecirc;增差。古代&ecirc;學者拍算，光teh進行&ecirc;緊是無限。總是1675年荷蘭&ecirc;天文學者L&ecirc;-m&aacute; (Roemer)有發見，光teh進行&ecirc;緊是有限。後來幾若&ecirc; g&acirc;u &ecirc;學者真詳細研究，就確實知，光緊，1秒間300,000 ki-b&iacute;-tu̍t (kilometre)，約有76,000外里。若是聲&ecirc;緊，照物理學者所研究，佇空中一秒間chiah有1,100外尺若定。按呢比較起來，光比聲khah緊882,000外倍。所以雖b&oacute;ng落雷&ecirc;時，熾爁kap雷若平平入咱&ecirc;感覺，咱也是毋免驚。對看見熾爁到聽見雷&ecirc;聲彼中間時間&ecirc;長短，咱thang知the放電，&aacute;是落雷&ecirc;所在是離咱遠&aacute;是近。照學者所研究，宇宙內無一項物&ecirc;緊會盤過光&ecirc;緊。上緊也是kap光&ecirc;緊平若定。電流&ecirc;緊kap光平&aacute;緊。設使咱若會用銅線來纒地球&ecirc;周圍，電流一秒間會踅7輪半。（地球&ecirc;周圍倚10,200里）。咱暝日teh看&ecirc;光，用這款非常&ecirc;緊teh進行，ki&aacute;m毋是thang顯明造物主&ecirc;大權能mah？</p><br />
<p>　　光是人類kap其餘&ecirc;生物所第一欠用&ecirc;，&ecirc;一項。地球上若無日頭&ecirc;光，就攏變做烏暗。對按呢咱&ecirc;肉體也袂得thang活。親像按呢咱&ecirc;心靈也著倚靠神靈界&ecirc;光chiah會活。</p><br />
<p>　　耶穌本身講：「我就是光來入世間」也對信伊&ecirc;學生講：「恁是世間&ecirc;光」這款宗教的&ecirc;譬喻，若深深kā伊想，毋若是文學的，也是科學的--&ecirc;。日頭&ecirc;光予咱存續肉體&ecirc;活命，真理&ecirc;光已經照佇台灣五十外年久lah！Ǹg望對這霎芥菜子，予真理&ecirc;光益發遍照佇全台。</p><br />
<p align="right">陳能通</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center"><strong>KHO-HA</strong><strong>̍</strong><strong>K CHA</strong><strong>̍</strong><strong>P-LIO</strong><strong>̍</strong><strong>K</strong></p><br />
<p>&nbsp;&nbsp;&nbsp; L&aacute;n ji̍t-si&ocirc;ng &ecirc; seng-o̍ah, s&oacute;͘ teh keng-giām &ecirc; hiān-siōng (chiū-sī mi̍h &ecirc; pi&agrave;n-h&ograve;a: chhin-chhiūⁿ h&eacute;-th&ograve;aⁿ teh to̍h, thiⁿ-kh&igrave; teh pi&agrave;n, hong teh chhe, ch&uacute;i teh l&acirc;u, tōng si̍t bu̍t teh seng-ti&oacute;ng ta̍k-hāng) chin chōe sī chū-ji&acirc;n kho-ha̍k (chiū-sī gi&aacute;n-ki&ugrave; chū-ji&acirc;n-k&agrave;i &ecirc; hiān-siōng &ecirc; ha̍k-b&ucirc;n.) s&oacute;͘ teh gi&aacute;n-ki&ugrave; &ecirc; būn-t&ocirc;e kap chh&acirc;i-liāu. S&oacute;͘-&iacute; l&aacute;n &ecirc; ng&oacute;͘-koan ji̍t-m&icirc; s&oacute;͘ teh keng-giām &ecirc; sū--bu̍t, teh pi&agrave;n-chhian &ecirc; g&ocirc;an-in, t&ugrave;i kho-ha̍k &ecirc; hong-bīn thang thiah-b&ecirc;ng. I&aacute;u-k&uacute; chōe-chōe l&acirc;ng khah si&ocirc;ng sī ēng ioh--&ecirc;, h&aacute;n tit si&ocirc;ng-s&egrave; kā chh&acirc;-kh&oacute; hit &ecirc; g&ocirc;an-th&acirc;u. Si&ocirc;ng-si&ocirc;ng teh kh&ograve;aⁿ &ecirc; mi̍h, teh thiaⁿ &ecirc; sū, &aacute;-sī s&oacute;͘ teh ēng &ecirc; mi̍h-kiāⁿ, nā si&ocirc;ng-si&ocirc;ng kā i khe-kh&oacute; ta̍k-hāng l&oacute;ng ū chin b&icirc;-biāu &ecirc; s&oacute;͘-chāi tī teh; S&oacute;͘-&iacute; l&aacute;n nā ōe nā bat tām-po̍h sio̍k tī kho-ha̍k &ecirc; t&igrave;-sek, kap i &ecirc; ch&igrave;n-pō͘ hoat-ta̍t &ecirc; le̍k-s&uacute;, put-ch&iacute; ū thang ch&ograve;e l&aacute;n ji̍t-si&ocirc;ng seng-o̍ah &ecirc; lī-ek, iā ōe pang-chān l&aacute;n t&ugrave;i tī chū-ji&acirc;n-k&agrave;i &ecirc; hong-bīn siⁿ-kh&iacute; h&egrave;ng-bī.</p><br />
<p>&nbsp; &nbsp;&nbsp;S&oacute;͘-&iacute; ū ki-hōe &ecirc; s&icirc; &agrave;i tī p&uacute;n p&ograve; k&aacute;n-k&aacute;n chhi&aacute;n-b&ecirc;ng chi̍t p&ograve;aⁿ hāng, nā ōe ch&ograve;e chu ūi &ecirc; chham-kh&oacute; chiū chin bān-hēng.</p><br />
<p>&nbsp; &nbsp;&nbsp;Kho-ha̍k ū ēng chin-chōe choan-b&ucirc;n &ecirc; ōe, hō ch&ograve;e, "Su̍t-g&uacute;." Ki&aacute;m-chh&aacute;i ū &ecirc; hō͘ t&uacute; chiah thiaⁿ-k&igrave;ⁿ &ecirc; l&acirc;ng khah oh li&aacute;u-k&aacute;i; ǹg-bāng bo̍k-k&ograve;ai, in-ūi ū &ecirc; b&ocirc; t&uacute;-h&oacute; &ecirc; p&ecirc;ng-si&ocirc;ng-ōe, s&oacute;͘-&iacute; chiah ko͘-put-chiong ēng.</p><br />
<p align="center"><strong>SIH-N&Agrave; KAP L&Ucirc;I</strong></p><br />
<p>&nbsp;&nbsp;&nbsp; Jo̍ah-thiⁿ k&agrave;u lah! L&aacute;n si&ocirc;ng-si&ocirc;ng kh&ograve;aⁿ-k&igrave;ⁿ sih-n&agrave; kng i&agrave;ⁿ-i&agrave;ⁿ, thiaⁿ-k&igrave;ⁿ l&ucirc;i t&acirc;n kh&igrave;-kh&egrave; h&aacute;u &ecirc; siaⁿ. Ū l&acirc;ng li&ucirc;-th&ocirc;an k&oacute;ng, l&ucirc;i sī chi̍t chiah chhin-chhiūⁿ koe-b&uacute;, kha-ji&aacute;u chin lāi ōe ji&agrave;u l&acirc;ng, iā gi&acirc; chi̍t ki kim-kong-th&ucirc;i ōe h&aacute;m l&acirc;ng. Chāi-ch&aacute; L&ocirc;-m&aacute; kap Hi-lia̍p &ecirc; peh-s&igrave;ⁿ ēng l&ucirc;i pi&aacute;u-b&ecirc;ng chi̍t kh&oacute;an &ecirc; s&icirc;n, gi&acirc; chi̍t ki b&uacute;-kh&igrave; chhin-chhiūⁿ chhuiⁿ &ecirc; kh&oacute;an. Iā ū l&acirc;ng phah-sǹg l&ucirc;i sī t&ugrave;i t&eacute;ng-bīn ka-la̍uh lo̍h l&acirc;i chi̍t-lia̍p chhin-chhiūⁿ thih-&ocirc;an, chńg t&ugrave;i tōe nih lo̍h-kh&igrave;. Ch&oacute;ng-sī chi&agrave;u bu̍t-l&iacute;-ha̍k l&acirc;i kh&ograve;aⁿ, l&ucirc;i sī kap sih-n&agrave; siāng chi̍t hāng mi̍h, chiū-sī khong-tiong &ecirc; tiān-kh&igrave; pi&agrave;n-h&ecirc;ng--&ecirc;. Che phah-sǹg chōe-chōe l&acirc;ng &iacute;-keng chai-i&aacute;ⁿ. L&ucirc;i kap sih-n&agrave; sī tiān-kh&igrave; &ecirc; hiān-siōng, che sī 1752 n&icirc; B&iacute;-kok l&acirc;ng Hoat-l&acirc;n-kek-l&iacute;n (Franklin) p&agrave;ng hong-chhe kh&igrave; si̍t-giām hoat-ki&agrave;n--&ecirc;. Tiān-kh&igrave; ch&aacute;iⁿ-iūⁿ n&aacute; ōe pi&agrave;n ch&ograve;e l&ucirc;i kap sih-n&agrave;? Tiān-kh&igrave; hun ch&ograve;e nn̄g-kh&oacute;an, chiū-sī i&ocirc;ng-tiān kap im-tiān. Tī si̍t-giām-sek l&aacute;n ōe pī-pān nn̄g-ki tiān-ke̍k (i &ecirc; chit kap h&eacute;-th&ograve;aⁿ siāng, saⁿ t&ugrave;i hi&ograve;ng hit nn̄g-th&acirc;u chiam-chiam), chi̍t p&ecirc;ng chiap i&ocirc;ng-tiān, i&aacute;u chi̍t p&ecirc;ng chiap im-tiān. Chh&ograve;ng hō͘ siang p&ecirc;ng tiān-ke̍k &ecirc; i&ocirc;ng-tiān kap im-tiān &ecirc; hūn-liōng cheng-chha chin-chōe, koh hō͘ nn̄g-ki tiān-ke̍k nā saⁿ kūn-&oacute;a &ecirc; s&icirc;, im-tiān kap i&ocirc;ng-tiān chiū ch&aacute;u chhut-l&acirc;i saⁿ-kiat ha̍p, phi̍t-pho̍k h&aacute;u s&ograve;a hoat-chhut tiān-kng; &aacute;n-ni sī hō ch&ograve;e h&ograve;ng-tiān hiān-siōng. Khong-tiong &ecirc; tiān-kh&igrave; pi&agrave;n ch&ograve;e l&ucirc;i (chiū-sī phi̍t-phia̍k h&aacute;u &ecirc; siaⁿ) kap sih-n&agrave; (chiū-sī tiān-kng) t&uacute;-t&uacute; sī kap t&eacute;ng-bīn s&oacute;͘-k&oacute;ng &ecirc; siāng l&iacute;-kh&igrave;, put-k&ograve; i &ecirc; kui-b&ocirc;͘ p&iacute; si̍t-giām sek teh si̍t-giām &ecirc; ke hui-si&ocirc;ng tōa. Chi&agrave;u ha̍k-chi&aacute; si̍t-tōe &ecirc; gi&aacute;n-ki&ugrave;, khong-tiong &ecirc; h&ucirc;n chōe chi&oacute; l&oacute;ng ū t&ograve;a tiān-kh&igrave; tī-teh. Chit hō h&ucirc;n hō ch&ograve;e tiān-h&ucirc;n. T&ograve;a i&ocirc;ng-tiān &ecirc; tiān-h&ucirc;n kap t&ograve;a im-tiān &ecirc; tiān-h&ucirc;n t&uacute;-t&uacute; sī chhin-chhiūⁿ nn̄g-ki tiān-ke̍k chiap tī i&ocirc;ng-tiān kap im-tiān. Nn̄g-phi&aacute;ⁿ &ecirc; tiān-h&ucirc;n nā saⁿ kūn-&oacute;a, chiū ēng chin ki&ocirc;ng &ecirc; khip-&iacute;n la̍t &oacute;a l&ucirc;i saⁿ kiat-ha̍p. Hit s&icirc; chiū-sī pho̍k-hoat-tek &ecirc; h&ograve;ng-tiān hiān-siōng, s&oacute;͘-&iacute; m̄-nā hoat-chhut kng i&aacute;ⁿ-i&aacute;ⁿ &ecirc; sih-n&agrave;, iā s&ograve;a hoat-chhut chin hi&aacute;ng &ecirc; siaⁿ, chiū-sī l&ucirc;i. Chit kh&oacute;an hiān-siōng l&oacute;ng b&ocirc; s&iacute;m-mi̍h g&ucirc;i-hi&aacute;m tī-te̍h. Nā-sī tiān-h&ucirc;n khah kē lo̍h-l&acirc;i, kap tōe-bīn &ecirc; tiān-kh&igrave; h&ograve;ng-tiān &ecirc; s&icirc;, chiū ōe s&uacute;n-hāi chhiū-ba̍k, chh&ugrave;-the̍h; ū s&icirc; ōe s&uacute;n-hāi cheng-seⁿ &aacute;-sī l&acirc;ng &ecirc; s&egrave;ⁿ-mi&aacute;. Chit kh&oacute;an &ecirc; h&ograve;ng-tiān hō ch&ograve;e lo̍h-l&ucirc;i. Nā kap l&aacute;n saⁿ kūn-&oacute;a &ecirc; s&oacute;͘ chāi lo̍h l&acirc;i &ecirc; s&icirc;, hō͘ l&aacute;n put-ch&iacute; ū thang kiaⁿ-hi&acirc;ⁿ &ecirc; s&oacute;͘-chāi. Lo̍h l&ucirc;i khah-si&ocirc;ng sī t&ugrave;i s&igrave;-&ucirc;i tē-it k&ocirc;an &ecirc; s&oacute;͘-chāi &iacute;n-tiān. S&oacute;͘-&iacute; lo̍h sai-pak-hō͘ &ecirc; s&icirc;, khah-h&oacute; m̄-thang bih tī tē-it k&ocirc;an &ecirc; tōa chhiū kha, chiū khah bōe g&ucirc;i-hi&aacute;m. H&ograve;ng-tiān &ecirc; s&icirc;, tiān-kh&igrave; hoat-chhut hūi-si&ocirc;ng tōa &ecirc; la̍t, kap chin k&ocirc;an &ecirc; un-tō͘, chiū-sī jia̍t. S&oacute;͘-&iacute; nā lo̍h l&acirc;i &ecirc; s&icirc; m̄-nā s&uacute;n-hāi hū-kūn &ecirc; mi̍h, iā s&ograve;a sio hō͘ i chh&agrave;u-ta. Ū l&acirc;ng the̍h chi̍t kh&oacute;an sih-n&agrave; sio chh&agrave;u-ta &ecirc; mi̍h kh&igrave; choaⁿ t&ecirc; lim, k&oacute;ng ōe si&aacute;m chi̍t hō chai-ē. Ū s&icirc; put-hēng l&acirc;ng bō͘ l&ucirc;i h&aacute;m tio̍h, &aacute;-sī kh&igrave; k&aacute;m-tio̍h tiān-kh&igrave;, t&igrave;-k&agrave;u si̍t-lo̍h s&igrave;ⁿ-miā, chiū k&oacute;ng sī put-h&aacute;u, &aacute;-sī ū s&iacute;m-mi̍h ph&aacute;iⁿ chek-tek. Chiah-&ecirc; l&oacute;ng b&ecirc;-s&igrave;n lah!</p><br />
<p>&nbsp;&nbsp;&nbsp; Ū s&icirc; g&iacute;n-n&aacute; ka-la̍uh pn̄g-lia̍p, sī-tōa l&acirc;ng ū &ecirc; kā i h&aacute;ng-hoah k&oacute;ng ōe hō͘ l&ucirc;i h&aacute;m s&iacute;. T&ugrave;i &aacute;n-ni hō͘ g&iacute;n-n&aacute; khǹg chi̍t kh&oacute;an &ecirc; kiaⁿ sim, nā kh&ograve;aⁿ-k&igrave;ⁿ sih-n&agrave; chiū chin kiaⁿ. Ch&oacute;ng-sī t&ugrave;i t&eacute;ng-bīn s&oacute;͘ k&oacute;ng &ecirc; l&aacute;n thang chai, che sī chū-ji&acirc;n-k&agrave;i &ecirc; hiān-siōng, t&ucirc;-kh&igrave; lo̍h l&ucirc;i &iacute;-gōa l&oacute;ng b&ocirc; s&iacute;m-mi̍h thang kiaⁿ. S&oacute;͘-&iacute; l&aacute;n tio̍h kā s&ograve;e-ki&aacute;ⁿ k&oacute;ng-b&ecirc;ng, hō͘ in kap chit hō ke̍k ch&ograve;ng-tāi, ke̍k b&iacute;-lē &ecirc; hiān-siōng khah saⁿ-chhin, m̄-thang hō͘ in khǹg kiaⁿ-hi&acirc;ⁿ &ecirc; sim.</p><br />
<p align="center"><strong>KNG &Ecirc; K&Iacute;N</strong></p><br />
<p>&nbsp;&nbsp;&nbsp; T&eacute;ng-bīn ū k&oacute;ng sih-n&agrave; kap l&ucirc;i p&icirc;ⁿ-p&icirc;ⁿ sī tiān-kh&igrave; pi&agrave;n-h&ecirc;ng &ecirc;, ch&aacute;iⁿ-iūⁿ sih-n&agrave; &ecirc; kng kap l&ucirc;i &ecirc; siaⁿ bōe si&acirc;ng s&icirc; ji̍p l&aacute;n &ecirc; k&aacute;m- kak? Che sī kng kap siaⁿ teh ch&igrave;n-h&ecirc;ng, ū k&iacute;n bān &ecirc; cheng-chha. K&oacute;͘-tāi &ecirc; ha̍k-chi&aacute; phah-sǹg, kng teh ch&igrave;n-h&ecirc;ng &ecirc; k&iacute;n sī b&ocirc; hān. Ch&oacute;ng-sī 1675 n&icirc; H&ocirc;-l&acirc;n &ecirc; thian-b&ucirc;n ha̍k-chi&aacute; L&ecirc;-m&aacute; (Roemer) ū hoat-ki&agrave;n, kng teh ch&igrave;n-h&ecirc;ng &ecirc; k&iacute;n sī i&uacute;-hān. Āu-l&acirc;i k&uacute;i-nā &ecirc; g&acirc;u &ecirc; ha̍k-chi&aacute; chin si&ocirc;ng-s&egrave; gi&aacute;n-ki&ugrave;, chiū khak-si̍t chai, kng &ecirc; k&iacute;n, 1 bi&aacute;u kan 300,000 ki-b&iacute;-tu̍t (kilometre), iok ū 76,000 gōa l&iacute;. Nā-sī siaⁿ &ecirc; k&iacute;n, chi&agrave;u bu̍t-l&iacute; ha̍k-chi&aacute; s&oacute;͘ gi&aacute;n-ki&ugrave;, tī khong-tiong chi̍t bi&aacute;u kan chiah ū 1,100 gōa chhioh nā-tiāⁿ. &Aacute;n-ni p&iacute;-k&agrave;u kh&iacute;-l&acirc;i, kng p&iacute; siaⁿ khah k&iacute;n 882,000 gōa pē. S&oacute;͘-&iacute; sui-b&oacute;ng lo̍h-l&ucirc;i &ecirc; s&icirc;, sih-n&agrave; kap l&ucirc;i nā p&icirc;ⁿ-p&icirc;ⁿ ji̍p l&aacute;n &ecirc; k&aacute;m-kak, l&aacute;n iā sī m̄ bi&aacute;n kiaⁿ. T&ugrave;i kh&ograve;aⁿ-k&igrave;ⁿ sih-n&agrave; k&agrave;u thiaⁿ-k&igrave;ⁿ l&ucirc;i &ecirc; siaⁿ hit tiong-kan s&icirc;-kan &ecirc; tn̂g-t&eacute;, l&aacute;n thang chai teh h&ograve;ng-tiān, &aacute;-sī lo̍h-l&ucirc;i &ecirc; s&oacute;͘-chāi sī lī l&aacute;n hn̄g &aacute;-sī kūn. Chi&agrave;u ha̍k-chi&aacute; s&oacute;͘ gi&aacute;n-ki&ugrave;, &uacute;-tiū lāi b&ocirc; chi̍t hāng mi̍h &ecirc; k&iacute;n ōe p&ocirc;aⁿ-k&egrave; kng &ecirc; k&iacute;n. Siāng k&iacute;n iā sī kap kng &ecirc; k&iacute;n p&icirc;ⁿ nā-tiāⁿ. Tiān-li&ucirc; &ecirc; k&iacute;n kap kng p&icirc;ⁿ-&aacute; k&iacute;n. Siat-s&uacute; l&aacute;n nā ōe ēng t&acirc;ng-s&ograve;aⁿ l&acirc;i t&icirc;ⁿ-tōe-ki&ucirc; &ecirc; chiu-&ucirc;i, tiān-li&ucirc; chi̍t bi&aacute;u kan ōe se̍h chhit l&igrave;n p&ograve;aⁿ. (Tōe-ki&ucirc; &ecirc; chiu-&ucirc;i &oacute;a 10,200 l&iacute;). L&aacute;n m&icirc;-ji̍t teh kh&ograve;aⁿ &ecirc; kng, ēng chit kh&oacute;an hui-si&ocirc;ng &ecirc; k&iacute;n teh ch&igrave;n-h&ecirc;ng, ki&aacute;m m̄-sī thang hi&aacute;n-b&ecirc;ng Chō-bu̍t-ch&uacute; &ecirc; tōa k&ocirc;an-l&ecirc;ng mah?</p><br />
<p>&nbsp;&nbsp; &nbsp;Kng sī j&icirc;n-lūi kap k&icirc;-&ucirc; &ecirc; seng-bu̍t s&oacute;͘ tē-it khi&agrave;m-ēng &ecirc;, &ecirc; chi̍t hāng. Tōe-ki&ucirc; siōng nā b&ocirc; ji̍t-th&acirc;u &ecirc; kng, chiū l&oacute;ng p&igrave;ⁿ-ch&ograve;e o͘-&agrave;m. T&ugrave;i &aacute;n-ni l&aacute;n &ecirc; jio̍k-th&eacute; iā bōe-tit thang o̍ah. Chhin-chhiūⁿ &aacute;n-ni l&aacute;n &ecirc; sim-l&ecirc;ng iā tio̍h &oacute;a-kh&ograve; s&icirc;n-l&ecirc;ng k&agrave;i &ecirc; kng chiah ōe o̍ah.</p><br />
<p>&nbsp; &nbsp; I&acirc;-so͘ p&uacute;n-sin k&oacute;ng, "G&oacute;a chiū-sī kng l&acirc;i ji̍p s&egrave;-kan" iā t&ugrave;i s&igrave;n I &ecirc; ha̍k-seng k&oacute;ng, "L&iacute;n sī s&egrave;-kan &ecirc; kng" Chit-kh&oacute;an chong-k&agrave;u-tek &ecirc; ph&igrave;-jū, nā chhim-chhim kā i siūⁿ, m̄-nā sī b&ucirc;n-ha̍k-tek, iā sī kho-ha̍k-tek--&ecirc;. Ji̍t-th&acirc;u &ecirc; kng hō͘ l&aacute;n ch&ucirc;n-sio̍k jio̍k-th&eacute; &ecirc; o̍ah-miā, chin-l&iacute; &ecirc; kng &iacute;-keng chi&ograve; tī T&acirc;i-&ocirc;an gō͘-cha̍p gōa n&icirc; k&uacute; lah! Ǹg-bāng t&ugrave;i chit-tia̍p K&ograve;a-Chh&agrave;i ch&iacute;, hō͘ chin-l&iacute; &ecirc; kng it-hoat pi&agrave;n-chi&ograve; tī ch&ocirc;an-t&acirc;i.</p><br />
<p align="right">T&acirc;n L&ecirc;ng-thong</p></div>
</body>
</html>