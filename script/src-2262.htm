<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-轉去亞西亞</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,轉去亞西亞,Tńg-khì A-se-a,芥菜子">
<meta name="description" content="轉去亞西亞！
    轉去，亞西亞！亞西亞是宗教的本所在，是宗教的故鄉！
    佛教佇亞西亞出--的，基督教也是亞西亞生--的。喜馬拉的山跤，加利利的湖邊，實在是世界二大宗教的發源地！
基督教">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2261.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f66e12055b1.jpg" target="src"><img src="../album/artical/49f66e12055b1.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-5</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：轉去亞西亞 Tńg-khì A-se-a</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="text-align: center;">轉去亞西亞！</p><br />
<p>&nbsp;&nbsp;&nbsp; 轉去，亞西亞！亞西亞是宗教的本所在，是宗教的故鄉！</p><br />
<p>&nbsp; &nbsp;&nbsp;佛教佇亞西亞出--的，基督教也是亞西亞生--的。喜馬拉的山跤，加利利的湖邊，實在是世界二大宗教的發源地！</p><br />
<p>基督教雖罔是出世佇亞西亞，iáu-kú隨時傳入歐羅巴；這敢通歡喜的事mah？大信，基督-教入歐洲是反轉拄著慘害。設使保羅若無入歐洲若對印度，支那代先來傳毋知怎樣？</p><br />
<p>歐洲的文明是科學tek，是機械tek。亞西亞的文化是超越理性tek(超越理性的= phoâⁿ過理性--的)，是靈tek。基督教歐洲人的頭腦是發達(理=理氣)，智(智=智識)，分析(分析=拆開)彼方面。所以連有活命，零的基督教紲共伊分析；致到失落伊的活命。對佇in 的手頭，將活活有性命的基督教，不知不覺的時，紲變做哲學化，神學化；予基督教化做冷冷無力的物。</p><br />
<p>希臘式的理性，Te̍k-e̍k式bêng-chiat(明晰=光明，gâu) 的頭腦，lâm-sám來批評聖經，來分析基督；予伊變做死物，變做骨頭。</p><br />
<p>若是論科學的智識、器具、組織、社會的制度；咱亞西亞人當然著tàm頭來求歐美人的教示。總是論宗教、道德、靈tek這方面，應當著做in 的先生，做in 的先導者。Ah，啥事亞西亞無出較gâu 的基督徒？敢毋通想現時亞西亞的基督教是對佇間接傳授的因端 mah？著轉去，轉去亞西亞！！！</p><br />
<p>咱著較有自重的心，較有自尊的心肝，-外界的注入法著斟酌-咱著直接來揣真神直接拜讀聖經，感觸活命，體得活的基督來徛在。</p><br />
<p>&nbsp; &nbsp;咱著ti-hông理性tek，神學tek 的基督教！咱著知統計tek (一年加幾个)，事務tek (親像辦事的款)傳道的無力！</p><br />
<p>活命的感觸，活氣的傳道是要緊！教會毋通親像社會的組織，牧師毋通親像食頭路的人。咱著信聖經是上帝的默示，是上帝的話，來讀；祈禱毋是形式，毋是言語的排列，是靈的 hùn出，是心情的法度；毋通要緊佇出席者，受洗者的數字；無論有人佇teh，無人佇teh，著佮神交陪，佮神講話。佮神明合是第一要緊。大說教家 Spurgeon講伊毋捌佇一日的中間15 分久袂記得佮神交通。現時的基督教，論精神tek彼方面漸漸ná稀薄的款。靈tek是基督教的活命，這个活命若失落，就變做身屍。</p><br />
<p>&nbsp; &nbsp;&nbsp;某牧師講宗教退化的路徑是照下面排列的順序：=</p><br />
<p>1、精神tek(Spiritual)</p><br />
<p>2、社會tek(Social)</p><br />
<p>3、政治tek(Political)</p><br />
<p>4、形式tek(Formal)</p><br />
<p>宗教若行第 4 步。就著趕緊備辦棺木，通緊kng去埋葬。</p><br />
<p>&nbsp; &nbsp;&nbsp;歸凡亞西亞的文化是phoâⁿ過理性-的，是靈--的！！！</p><br />
<p>陳清忠</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center"><strong>Tńg-khì A-se-a !</strong></p><br />
<p><strong>&nbsp;&nbsp;&nbsp; &nbsp; </strong>Tńg-khì, A-se-a ! A-se-a sī Chong-kàu ê pún só͘-chāi, sī chong-kàu ê kò͘-hiong!</p><br />
<p>&nbsp; Hu̍t-kàu tī A-se-a chhut-ê, Ki-tok-kàu iā sī A-se-a siⁿ-ê. Hi-má-lia̍p ê soaⁿ-kha, Ka-lī-lī ê ô͘-piⁿ, si̍t-chāi sī Sè-kài jī-tāi chong-kàu ê hoat-goân-toē!</p><br />
<p>&nbsp; Ki-tok-kàu sui-bóng sī chhut-sì tī A-se-a, iáu-kú suî-sî thoân-ji̍p Au-lô-pa; che kiám thang hoaⁿ-hí ê sū mah? Toā sìn, Ki-tok-kàu ji̍p Au-chiu sī hoán-tńg tú-tio̍h chhám-hāi. Siat-sú Pó-lô nā-bô jip Au-chiu nā tuì ìn-tō͘, Chi-ná tāi-seng lâi thoân m̄-chai cháiⁿ-iūⁿ?</p><br />
<p><strong>&nbsp;&nbsp;&nbsp;&nbsp;&nbsp; </strong>Au-chiu ê bûn-bêng sī kho-ha̍k-tek(科學的), sī ki-hâi-tek(機械的). A-se-a ê bûn-hoà sī Chhiau-oa̍t lí sèng-tek(超越理性的= phoâⁿ-kè lí-sèng--ê), sī Lêng-tek(靈的). Ki-tok-kàu ê pún-chit sī phoâⁿ-kè lí-sèng--ê, sī lêng--ê.</p><br />
<p><strong>&nbsp;&nbsp;&nbsp;&nbsp;&nbsp; </strong>Au-chiu lâng ê thâu-ló sī hoat-ta̍t(理=lí-khì), Tì(智=tì-sek),hun-sek (分析=thiah-khui) hit hong-biān. Só͘-í liān ū oa̍h-miā, lêng ê Ki-tok-kàu soà kā i hun-sek; tì-kàu sit-lo̍h i ê oa̍h-miā. Tuì tī in ê chhiú-thâu, chiong oa̍h-oa̍h ū sìⁿ-miā ê Ki-tok-kàu, put-ti put-kak ê sî, soà pìⁿ-choè Tiat-ha̍k-hoà(哲學化), Sîn-ha̍k-hoà(神學化); hō͘ Ki-tok-kàu hoà-choè léng-léng bô la̍t ê mi̍h.</p><br />
<p><strong>&nbsp;&nbsp;&nbsp;&nbsp;&nbsp; </strong>Hi-lia̍p sek ê lí-sèng, Te̍k-e̍k sek bêng-chiat(明晰=kng-bêng, gâu) ê thâu-ló, lâm-sám lâi phoe-phêng Sèng-keng, lâi hun-sek Ki-tok; hō͘ i pìⁿ-choè sí-bu̍t, pìⁿ-choè kut-thâu.</p><br />
<p><strong>&nbsp;&nbsp;&nbsp;&nbsp;&nbsp; </strong>Nā-sī lūn kho-ha̍k ê tì-sek, khì-khū, cho͘-chit, siā-hoē ê chè-tō͘; lán A-se-a lâng tong-jiân tio̍h tàm-thâu lâi kiû Au-bí lâng ê kà-sī. Chóng-sī lūn chong-kàu, tō-tek, lêng-tek chit hong-bīn, èng-tong tio̍h choè in ê sian-siⁿ, choè in ê sian-tō chiá. Ah, siáⁿ-sū A-se-a bô chhut khah gâu ê Ki-tok-tô͘? Kiám m̄-thang siūⁿ hiān-sî A-se-a ê Ki-tok-kàu sī tuì tī kàn-chiap thoân-siū(間接傳授) ê in-toaⁿ mah? Tio̍h tńg khì, tńg-khì A-se-a !!!</p><br />
<p><strong>&nbsp;&nbsp;&nbsp;&nbsp;&nbsp; </strong>Lán tio̍h khah ū chū-tiōng ê sim, khah ū chū-chun ê sim-koaⁿ, -goā-kài ê chù-ji̍p hoat (注入法) tio̍h chim-chiok-lán tio̍h tit-chiap lâi khì chhē Chin sîn tit-chiap pài-tho̍k Sèng-keng, kám-chhiok oa̍h-miā, thé-tek(體得) oa̍h ê Ki-tok lâi khiā-chāi.</p><br />
<p>&nbsp; Lān tio̍h ti-hông lí-sèng tek, Sîn-ha̍k-tek ê Ki-tok-kàu! Lán tio̍h chai thóng-kè tek (chi̍t-nî ke kuí ê), sū-bū-tek (chin-chhiūⁿ pān-sū ê khoán) thoân-tō ê bô la̍t !</p><br />
<p><strong>&nbsp;&nbsp;&nbsp;&nbsp;&nbsp; </strong>oa̍h-miā ê kám-chhiok, oa̍h-khì ê thoân-tō sī iàu-kín! Kàu-hoē m̄-thang chhin-chhiūⁿ siā-hoē ê cho͘-chit, Bo̍k-su m̄-thang chhin-chhiūⁿ chia̍h thâu-lō͘ ê lâng. Lán tio̍h Sìn Sèng-keng sī Siōng-tè ê be̍k-sī, sī Siōng-tè ê oē, lâi tha̍k; kî-tó m̄-sī hêng-sek, m̄-sī giân-gú ê pâi-lia̍t, sī lêng ê hùn-chhut, sī sim-chêng ê hoat-tō͘; m̄-thang iàu-kín tī chhut-se̍k chiá, siū-soé chiá ê sò͘-jī; bô lūn ū lâng tī-teh, bô lâng tī-teh, tio̍h kap Sîn kau-poê, kap Sîn kóng-oē. Kap Sîn bêng-ha̍p sī tē-it iàu-kín. Toā soat-kàu ka Spurgeon kóng i m̄-bat tī chi̍t ji̍t ê tiong-kan 15 huh kú boē kì-tit kap Sîn kau-thong. Hiān-sî ê Ki-tok-kàu, lūn cheng-sîn tek hit hong-biān chiām-chiām ná hi-po̍k ê khoán. Lêng-tek sī Ki-tok-kàu ê oa̍h-miā, chit ê oa̍h-miā nā sit-lo̍h, chiū pìⁿ choè sin-si.</p><br />
<p><strong>&nbsp;&nbsp;&nbsp;&nbsp;&nbsp; </strong>Bó͘ Bo̍k-su kóng Chong-kàu thè-hoà ê lō͘-kèng sī chiàu ē-bīn pâi-lia̍t ê sūn-sū:=</p><br />
<p>1.&nbsp; Cheng-sîn-tek&nbsp; (Spiritual)</p><br />
<p>2.&nbsp; Siā-hoē-tek&nbsp;&nbsp; (Social)</p><br />
<p>3.&nbsp; Chèng-tī-tek&nbsp; (Political)</p><br />
<p>4.&nbsp; Hêng-sek-tek&nbsp; (Formal)</p><br />
<p><strong>&nbsp;&nbsp;&nbsp;&nbsp;&nbsp; </strong>Chong-kàu nā kiâⁿ tē 4 pō͘. chiū tio̍h koáⁿ-kín pī-pān koan-bo̍k, thang kín kng khì bâi-chòng.</p><br />
<p><strong>&nbsp;&nbsp;&nbsp;&nbsp;&nbsp; </strong>Kui-hoân A-se-a ê bûn-hoà sī phoâⁿ-kè lí-sèng--ê, sī-lêng--ê!!!</p><br />
<p align="right"><strong>Tân Chheng-tiong</strong></p></div>
</body>
</html>