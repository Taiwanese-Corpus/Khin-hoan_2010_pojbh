<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-戲齣: 路得改教</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,戲齣: 路得改教,Hì-chhut: Lō͘-tek Kái-kàu,台南府城教會報,林茂生">
<meta name="description" content=" 
戲齣：
路得改教
476期  1924.11  p.10-11
(林茂生著)
第一齣：賣赦罪符。
所在：近Pit-tian-pek﹙Wittenberg﹚一个庄社的教會。時日：1516">
<meta name="author" content="國立台灣師範大學台灣文化及語言文學研究所,林茂生">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-13534.htm#">台文</a>｜<a href="artical-13534.htm#">中文</a>｜<a href="artical-13534.htm#">日本語</a>｜<a href="artical-13534.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">戲齣: 路得改教</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">戲齣: 路得改教 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第476卷</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1924/11</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台南府城教會報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：10</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：戲齣: 路得改教 [ Hì-chhut: Lō͘-tek Kái-kàu ]</td>
                          </tr>
                          <tr>
                            <td class="gy12" align="left">作者：林茂生 Lîm Bō͘-seng</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-13534.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-13534.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-13534.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-13534.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-13534.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t5a0p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>&nbsp;</p>
<p>戲齣：</p>
<p>路得改教</p>
<p>476期&nbsp; 1924.11&nbsp; p.10-11</p>
<p>(林茂生著)</p>
<p>第一齣：賣赦罪符。</p>
<p>所在：近Pit-tian-pek﹙Wittenberg﹚一个庄社的教會。時日：1516年10月。人物：路得﹙Luther﹚、Thiat-chek﹙Tetzel﹚、青年Bí-ko-niû﹙Miconius﹚、司祭、和尚、議員、教師、學生，歸陣的田庄人、查埔、查某。</p>
<p>Thiat-chek做頭前；司祭、和尚、議員、教師、學生，歸陣的田庄人、查埔、查某，做後壁；舉旗、提蠟燭、唱歌、排陣、沿路行到教會的禮拜堂。拜堂口徛兩枝大旗：一枝畫紅的十字架，一枝寫：-</p>
<p>天來萬應膏 一服罪皆赦 快來快來</p>
<p>拜堂內排一塊錢櫃桌仔；桌頂有一緟大大緟的赦罪符，一封一封疊--teh。Thiat-chek坐佇桌的後爿；款式親像掛招牌teh走江湖的人。桌前齪一堆的查埔查某庄裡人：從中一个老查某人徛進前倚佇桌--裡。</p>
<p>老查某人：一張紙就會赦人的罪﹗敢到遐有靈聖？</p>
<p>Thiat-chek﹙驕傲的款﹚：Heh﹗有抑無﹗你敢無聽見大監督teh講：人若買這一封法王親身蓋印的符，就齊全會得赦罪，脫離煉獄的艱苦。毋但按呢，甚至現佇煉獄內的死人也會得著赦罪。別物會憢疑--得。法王的印，大監督的話，敢會憢疑--得mah？</p>
<p>老查某人﹙親像著驚的款﹚：ÊN﹗連死人也有應效？</p>
<p>Thiat-chek：有--lah。銀若入這个錢櫃仔內，按呢khiang-liang一下，死人的靈魂就馬上對煉獄飛出來。</p>
<p>老查某人：亦彼个赦罪的紅十字是甚物意思？</p>
<p>Thiat-chek：赦罪的紅十字是佮基督的十字架平平有權能。</p>
<p>老查某人：凊彩甚物罪敢攏會赦？</p>
<p>Thiat-chek：會。若有法王的批，連干犯著上帝的老母的罪也會得著赦免。只有4項的罪這張符駛袂行。</p>
<p>老查某人﹙親像真著驚的款﹚：是甚物罪駛袂行，請你講來我聽。</p>
<p>Thiat-chek：頭一條，暗靜欲害死法王，抑是大監督--的，罪無赦。第2條，偷假使徒的批--的，罪無赦。第3條，送軍裝去予世俗的國--的，罪袂赦。第4條，對世俗的國買﹙1﹚釩aa來賣予基督教國--的，罪也袂赦。</p>
<p>老查某人﹙用手áⁿ胸﹚：À-bēng﹗À-bēng﹗這4項佮我無干涉。</p>
<p>Thiat-chek：這敢毋是親像祖傳的萬應膏mah？</p>
<p>老查某人(Thìm頭)：Hm̄﹗九千九百九十六應。卻也會講得是萬應。</p>
<p>Thiat-chek。加話免講。欲買，緊來！</p>
<p>老查某人。(趕緊對伊的舊相舊相油la̍p-sa̍p的袋仔內提出白閃閃的銀，一封一封)。一張欲偌濟銀？</p>
<p>Thiat-chek。照你的心願，錢那濟，罪那輕。</p>
<p>老查某人。七十銀有夠，無？</p>
<p>Thiat-chek。上少著八十，加無嫌。</p>
<p>老查某人。做唯是算得一百去。(提銀予Thiat-chek)。</p>
<p>Thiat-chek。(歡喜的面色)。好，好！功德做那大，福氣那得那濟。(提符予老查某人，老查某人接入手退去。別人也相爭搢做前來欲買)。</p>
<p>青年Bí-ko-niû。我也愛買一張赦罪符，總是著無錢--的。</p>
<p>Thiat-chek。無錢欲買甚物？</p>
<p>Bí-ko-niû。上帝的恩典是白白分予人--的。赦罪符若果然會共人赦罪，應該也著白白分予人。</p>
<p>Thiat-chek (凊笑)。He！世間nah有遮好光景！</p>
<p>Bí-ko-niû。世間無，天國有。</p>
<p>Thiat-chek (大受氣，大喝一聲)。無錢，免買！無錢，免買！</p>
<p>Bí-ko-niû (也小可受氣)。你欲用上帝自由的恩典做招牌來做生理mah？</p>
<p>Teh相爭議論的時，有人向耳孔共Thiat-chek講細聲話，Thiat-chek就thìm頭。彼个人提錢予Thiat-chek，伊就提這張符予Bí-ko-niû。Bí-ko-niû接著符就退出)。</p>
<p>(布薕放落來)。</p>
<p>(1)[釩。有一人名Ka-su-to-lô佇法王的領土內發見著一个釩礦。這會予法王大發財。法王想講從前基督教國所teh用的釩攏對土耳其買來，一年的價錢有30,0000箍以上。今若本身的領土內有這个釩礦，就法王每年會加30,0000的財源。因為愛獨佔這个利權，所以發禁令，毋准耶穌教國對世俗國的土耳其買釩。若犯著就是罪，所以這个罪袂使得予赦罪符受赦免得]。</p>
<p>&nbsp;</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-13534.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t5a0p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>
<object id="ieoo͘i" classid="clsid:38481807-CA0E-42D2-BF39-B33AF135CC4D">
</object>
</p>
<p>Hì-chhut:</p>
<p>Lō͘-tek Kái-kàu</p>
<p>476 kî&nbsp; 1924.11&nbsp; p.10-11</p>
<p>(Lîm Bō͘-seng tù)</p>
<p>Tē-it chhut: Bē Sià-choē-hû.</p>
<p>Só͘-chāi: kīn Pit-tian-pek (Wittenberg) chi̍t ê chng-siā ê kàu-hoē. Sî-ji̍t: 1516 nî 10 goe̍h. Jîn-bu̍t: Lō͘-tek (Luther), Thiat-chek (Tetzel), Chheng-liân Bí-ko-niû (Miconius), su-chè, hoê-siūⁿ, gī-oân, kàu-su, ha̍k-seng, kui-tīn ê chhân-chng-lâng, ta-po͘, cha-bó͘.</p>
<p>Thiat-chek chò thâu-chêng; Su-chè, hoê-siūⁿ, gī-oân, kàu-su í-ki̍p kui-tīn ê chhân-chng-lâng, ta-po͘, cha-bó͘, chò āu-piah; kiah kî, the̍h la̍h-chek, chhiùⁿ koa, pâi-tīn, iân-lō͘ kiâⁿ kàu kàu-hoē ê lé-pài-tn̂g. Pài-tn̂g kháu khiā nn̄g ki toā kî: chi̍t ki oē âng ê si̍p-jī-kè, chi̍t ki siá:----</p>
<p>天來萬應膏一服罪皆赦快來快來</p>
<p>Pài-tn̂g lāi pâi chi̍t tè chîⁿ-kuī-toh-á; toh-téng ū chi̍t thōng toā-toā thōng ê sià-choē-hû, chi̍t hong chi̍t hong tha̍h--teh. Thiat-chek chē tī toh ê āu-pêng; khoán-sit chhin-chhiūⁿ koà chio-pâi teh cháu kang-ô͘ ê lâng. Toh-chêng chak chi̍t tui ê ta-po͘ cha-bó͘ chng-ni̍h-lâng: chiông-tiong chi̍t ê lāu cha-bó͘-lâng khiā chìn-chêng oá tī toh--ni̍h.</p>
<p>Lāu cha-bó͘-lâng. (Chi̍t tiuⁿ choá chiū ē sià lâng ê choē! Kiám kàu hiah ū lêng-siàⁿ?)</p>
<p>Thiat-chek. (kiau-ngō͘ ê khoán). Heh! Ū ā bô! Lí kiám bô thiaⁿ-kìⁿ Toā-kam-tok teh kóng: lâng nā bé che chi̍t hong Hoat-ông chhin-sin khàm-ìn ê hû, chiū chiâu-chn̂g ē-tit sià-choē, thoat-lī liān-ga̍k ê kan-khó͘. M̄-nā án-ni, sīm-chì hiān tī liān-ga̍k-lāi ê sí-lâng iā ē tit-tio̍h sià-choē. Pa̍t-mi̍h ē giâu-gî--tit. Hoat-ông ê ìn, Toā-kam-tok ê oē, kiám ē giâu-gî--tit mah?</p>
<p>Lāu cha-bó͘-lâng. (Chhin-chhiūⁿ tio̍h kiaⁿ ê khoán). ÊN! Liân sí-lâng iā ū èng-hāu?</p>
<p>Thiat-chek. Ū--lah. Gîn nā ji̍p chit ê chîⁿ-kuī-á lāi, án-ni khiang-liang chi̍t-ē, sí-lâng ê lêng-hûn chiū má-siāng tuì liān-ga̍k poe-chhut-lâi.</p>
<p>Lāu cha-bó͘-lâng. ia̍h hit ê sià-choē ê âng-si̍p-jī sī sím-mi̍h ì-sù?</p>
<p>Thiat-chek. Sià-choē ê âng-si̍p-jī sī kap Ki-tok ê Si̍p-jī-kè pêⁿ-pêⁿ ū koân-lêng.</p>
<p>Lāu cha-bó͘-lâng. Chhìn-chhái sím-mi̍h choē kiám lóng ē sià?</p>
<p>Thiat-chek. Ē. Nā ū Hoat-ông ê phoe, liân kan-hoān-tio̍h Siōng-tè ê lāu-bó ê choē iā ē tit-tio̍h sià-bián. Chí-ū sì-hāng ê choē chit tiuⁿ hû sái bē kiâⁿ.</p>
<p>Lāu cha-bó͘-lâng. (Chhin-chhiūⁿ chin tio̍h kiaⁿ ê khoán). Sī sím-mi̍h choē sái bē kiâⁿ, chhiáⁿ lí kóng lâi goá thiaⁿ.</p>
<p>Thiat-chek. Thâu chi̍t-tiâu, àm-chēⁿ beh hāi-sí Hoat-ông, á-sī Toā-kam-tok--ê, choē bô sià. Tē-jī tiâu, thau ké Sù-tô͘ ê phoe--ê, choē bô sià. Tē-saⁿ tiâu, sàng kun-chong khì hō͘ sè-sio̍k ê kok--ê, choē bē sià. Tē-sì tiâu, tuì sè-sio̍k ê kok bé (1) hoân lâi bē hō͘ Ki-tok-kàu kok--ê, choē iā bē sià.</p>
<p>Lāu cha-bó͘-lâng. (ēng chhiú áⁿ heng). À-men! À-men! Chit sì-hāng kap goá bô kan-sia̍p.</p>
<p>Thiat-chek. Che kiám m̄-sī chhin-chhiūⁿ chó͘-thoân ê bān-èng-ko mah?</p>
<p>Lāu cha-bó͘-lâng. (Thìm-thâu). Hm̄! Káu chheng káu-pah kau-cha̍p la̍k èng. Khiok iā ē kóng-tit sī bān èng.</p>
<p>Thiat-chek. Ke oē bián kóng. Beh bé, kín lâi!</p>
<p>Lāu cha-bó͘-lâng. (Koáⁿ-kín tuì i ê kū-siùⁿ kū-siùⁿ iû-la̍p-sa̍p ê tē-á-lāi the̍h-chhut pe̍h-siám-siám ê gîn, chi̍t hong chi̍t hong). Chi̍t tiuⁿ beh loā-chē gîn?</p>
<p>Thiat-chek. Chiàu lí ê sim-goān, chîⁿ ná chē, choē ná khin.</p>
<p>Lāu cha-bó͘-lâng. Chhit-cha̍p gîn ū kàu, bô?</p>
<p>Thiat-chek. Siāng-chió tio̍h peh-cha̍p, ke bô hiâm.</p>
<p>Lāu cha-bó͘-lâng. Chò-bī-sī sǹg-tit chi̍t pah khì. (The̍h gîn hō͘ Thiat-chek).</p>
<p>Thiat-chek. (Hoaⁿ-hí ê bīn-sek). Hó, hó! Kong-tek chò ná toā, hok-khì ná tit ná chē. (The̍h hû hō͘ lāu cha-bó͘-lâng, lāu cha-bó͘-lâng chiap-ji̍p chhiú thè-khì. Pa̍t lâng iā sio-cheⁿ chìⁿ-chò-chêng lâi beh bé).</p>
<p>Chheng-liân Bí-ko-niû. Goá iā ài bé chi̍t tiuⁿ sià-choē-hû, chóng-sī tio̍h bô chîⁿ--ê.</p>
<p>Thiat-chek. Bô chîⁿ beh bé sím-mi̍h?</p>
<p>Bí-ko-niû. Siōng-tè ê in-tián sī pe̍h-pe̍h pun hō͘ lâng--ê. Sià-choē-hû nā kó-jiân ē kā lâng sià-choē, eng-kai iā-tio̍h pe̍h-pe̍h pun hō͘ lâng.</p>
<p>Thiat-chek (chhìn-chhiò). He! Sè-kan nah ū chiah hó kong-kéng!</p>
<p>Bí-ko-niû. Sè-kan bô, Thian-kok ū.</p>
<p>Thiat-chek (toā siū-khì, toā hoah chi̍t siaⁿ). Bô chîⁿ, bián bé! Bô chîⁿ, bián bé!</p>
<p>Bí-ko-niû (iā sió-khoá siū-khì). Lí beh ēng Siōng-tè chū-iû ê in-tián chò chio-pâi lâi chò seng-lí mah?</p>
<p>Teh saⁿ-chiⁿ gī-lūn ê sî, ū lâng àⁿ-hī-khang kā Thiat-chek kóng sè-siaⁿ-oē, Thiat-chek chiū thìm-thâu. Hit ê lâng the̍h chîⁿ hō͘ Thiat-chek, i chiū the̍h chit tiuⁿ hû hō͘ Bí-ko-niû. Bí-ko-niû chiap-tio̍h hû chiū thè-chhut).</p>
<p>(Pò͘-lî pàng-lo̍h lâi).</p>
<p>(1)[Hoân. Ū chi̍t lâng miâ Ka-su-to-lô tī Hoat-ông ê léng-thó͘-lāi hoat-kiàn-tio̍h chi̍t ê hoân-khòng. Che ē hō͘ Hoat-ông toā hoat-châi. Hoat-ông siūⁿ kóng chiông-chiân Ki-tok-kàu kok só͘ teh ēng ê hoân lóng tuì Thó͘-ní-kî bé-lâi, chi̍t nî ê kè-chîⁿ ū 30,0000 kho͘ í-siōng. Taⁿ nā pún-sin ê léng-thó͘-lāi ū chit ê hoân-khòng, chiū Hoat-ông muí-nî ē ke 30,0000 ê châi-goân. In-uī ài to̍k-chiàm chit ê lī-koân, só͘-í hoat kìm-lēng, m̄-chún Iâ-so͘-kàu kok tuì sè-sio̍k kok ê Thó͘-ní-kî bé hoân. Nā hoān-tio̍h chiū-sī choē, só͘-í chit ê choē bē sái-tit hō͘ sià-choē-hû siū sià-bián-tit].</p>
<p>&nbsp;</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>