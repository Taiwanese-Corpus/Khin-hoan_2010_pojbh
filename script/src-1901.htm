<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-內面的生活</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,內面的生活,Lāi-bīn ê Seng-oa̍h,芥菜子">
<meta name="description" content="內面的生活
 「上帝的國是佇恁的中間」。主有按呢講，獻你的全心予主，放sak這个罪惡的世間，就你的靈魂欲得著平安。
著學看輕外界的事物，也留心佇內界的事情，就恁會得曉悟上帝的國臨到佇恁(的中間)。">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49efe76dd9699.jpg" target="src"><img src="../album/artical/49efe76dd9699.jpg" border="0"></a></td>
          <td width="30" align="right">
          	          	  <a href="src-1902.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-3</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：內面的生活 Lāi-bīn ê Seng-oa̍h</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">內面的生活</p><br />
<p>&nbsp;「上帝的國是佇恁的中間」。主有按呢講，獻你的全心予主，放sak這个罪惡的世間，就你的靈魂欲得著平安。</p><br />
<p>著學看輕外界的事物，也留心佇內界的事情，就恁會得曉悟上帝的國臨到佇恁(的中間)。</p><br />
<p>「因為上帝的國是和平，是對聖神來歡喜」。無清氣的人袂得通享受。</p><br />
<p>你若是備辦tú好的王位佇你的心內，基督就欲來揣你。也欲將伊的慰安賞賜--你。</p><br />
<p>所有伊的媠佮榮光攏是對心內發出，佇遐伊teh欲歡喜快樂。</p><br />
<p>靈tek 的人基督常常來訪問；若來逐擺有帶歡喜的話，快樂的慰安，滿滿的平和，尚且帶真通驚惶的友情來。</p><br />
<p>Ah篤信的靈魂，ah著備辦你的心肝來予這个新囝婿，伊穩當欲來揣--你，欲來踮佇你的內面。</p><br />
<p>因為伊有按呢講「人若疼我，伊欲守我的話；我的爸欲疼伊，阮也欲就近伊，閣佮伊同徛起」。</p><br />
<p>所以著拒絕一切來迎接基督。你若得著基督，就好額，就充足。佇萬事基督欲做忠信有益扶助的人，所以予你無欠用閣信賴佇人。</p><br />
<p>因為人快變，連鞭失敗；但是基督永遠佇teh，徛佇咱的身邊到路尾。</p><br />
<p>咱袂得通囥過頭的信用佇無定著會死的人，雖罔 in有利益咱，是咱的至親：kiám-chhái有時 in反逆咱，攻擊--咱，咱也毋免過頭來傷悲。</p><br />
<p>In 今載仔日做你的同伴，明仔日做你的對敵；閣再常常in 的所做是親像風吹來吹去攏無定著。</p><br />
<p>囥你所有的信賴佇上帝，獨獨驚--伊，獨獨疼--伊：伊欲善應你，欲共你辨理逐項通合你至善的路用。</p><br />
<p>佇這个世間的身軀，無有永住的所在；無論是啥物人攏是出外人是巡禮者：若毋是你的心肝有佮基督結聯，你斷然無有安歇的所在。</p><br />
<p>既然這世間毋是你歇睏的所在，你啥事佇遮四界看？天堂才是你的家庭，所有地上的物質著看做親像是路邊的物。</p><br />
<p>萬物攏會消滅，你若擒牢佇in，就你紲無去。</p><br />
<p>著謹慎細膩毋通擒牢佇in，若無就受掠紲滅無。著你的所想佇第一懸的所在，時常對基督直接來求憐憫。</p><br />
<p>設使你若袂會想做choè-koâiⁿ屬佇天裡的事，著想基督的苦痛，佮伊的神聖的傷痕。若是你會得通想主耶穌的苦痛佮伊佇十字架所受的傷跡，就你陷落佇逆境的時欲得著大大的慰安，予人看輕的時無欲囥佇心內，予人嫌，你欲快快來忍受。</p><br />
<p>基督佇世間的時猶原予人看輕，尚且佇大缺乏的中間受伊的知己，朋友來棄sak--伊。</p><br />
<p>基督歡喜承受艱苦，佮人的輕別，你佇萬事敢敢囥不滿mah？</p><br />
<p>基督受人攻擊，予人詈罵，你敢敢向望愛欲得著逐人的好意，萬人的友情mah？</p><br />
<p>若是無拄著啥物攻擊，你拍算你的忍耐有夠額的價值通承受冕旒mah？</p><br />
<p>你若毋是歡喜來承受艱苦，欲太會得通做基督的朋友ah？</p><br />
<p>你若向望欲愛佮基督治理人，的確著為著基督，佮基督相佮受苦才會用得。</p><br />
<p>你若是會得通完全來入佇基督的奧義，十分了解基督熱熱的疼，你就會無要緊佇你的便、不便，或是受人的反對，反轉欲掠做歡喜，；因為基督的疼會予人知家己的無價值。</p><br />
<p>真實疼耶穌的真理，會壓制肉情，實在的基督徒，快快通見上帝，也靈性teh欲盤過伊本身來得著滿滿的平安。</p><br />
<p>判斷萬事，看伊的實情；無要緊佇風評名聲的人，才通講是gâu人，伊無倚靠人，獨獨倚靠上帝來受伊的指導。</p><br />
<p>悔悟靈tek生活的意義，無予外界的事物交纏的人，欲行宗教tek修養的時，的確無揀所在也無等時機。</p><br />
<p>精神的的人快快反省家己，因為伊的確無徙伊的心肝佇外面。</p><br />
<p>伊袂會予外界的勞動抑是事務來攪吵--伊，伊teh欲用得宜的方法來辨理好勢。</p><br />
<p>設使你若拒絕外面的慰安，你就會想天界的事，也常常欲得著心內的歡喜。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Lāi-bīn ê Seng-oa̍h</p><br />
<p>&nbsp;"Siōng-tè ê kok sī tī lín 5 tiong-kan". Chú ū án-ni kóng, Hiàn lí ê choân-sim hō͘ Chú, pàng-sak chit ê choē-ok ê sè-kan, chiū lí ê lêng-hûn beh tit-tio̍h pêng-an.</p><br />
<p>Tio̍h o̍h khoàⁿ-khin goā-kài ê sū-bu̍t, iā liû-sim tī lāi-kài ê sū-chêng, chiū lín oē-tit hiáu-ngō͘ Siōng-tè ê kok lîm-kàu tī lín(ê tiong-kan).</p><br />
<p>"In-uī Siōng-tè ê kok sī hô-pêng, sī tuì Sèng-sîn lâi hoaⁿ-hí". Bô chheng-khì ê lâng boē tit-thang hióng-siū.</p><br />
<p>Lí nā-sī pī-pān tú-hó ê ông-uī tī lí ê sim-lāi, Ki-tok chiū beh lâi chhē lí. iā beh chiong I ê uì-an siúⁿ-sù--lí.</p><br />
<p>Só͘ ū I ê suí kap êng-kng lóng sī tuì sim-lāi hoat-chhut, tī hia I teh-beh hoaⁿ-hí khoài-lo̍k.</p><br />
<p>Lêng-tek ê lâng Ki-tok siông-siông lâi hóng-mn̄g; nā lâi ta̍k-pái ū toà hoaⁿ-hí ê oē, khoài-lo̍k ê uì-an, moá-moá ê pêng-hô, siōng-chhiáⁿ toà chin thang kiaⁿ-hiâⁿ ê iú-chêng lâi.</p><br />
<p>Ah tok-sìn ê lêng-hûn, ah tio̍h pī-pān lí ê sim-koaⁿ lâi hō͘ chit ê sin kiáⁿ-sài, I ún-tàng beh lâi chhē--lí, beh lâi tiàm tī lí ê lāi-bīn.</p><br />
<p>In-uī I ū án-ni kóng. "Lâng nā thiàⁿ goá, i beh siú goá ê oē; goá ê Pē beh thiàⁿ i, goán iā beh chiū-kūn i, koh kap i tâng khiā-khí&#039;.</p><br />
<p>Só͘-í tio̍h kū-choa̍t it-chhè lâi ngiâ-chih Ki-tok. Lí nā tit-tio̍h Ki-tok, chiū hó-gia̍h, chiū chhiong-chiok. Tī bān-sū Ki-tok beh choè tiong-sìn iú-ek hû-chō͘ ê lâng, só͘-í hō͘ lí bô khiàm-ēng koh sìn-nāi tī lâng.</p><br />
<p>In-uī lâng khoài piàn, liâm-piⁿ sit-pāi; nā-sī Ki-tok éng-oán tī-teh, khiā tī lán ê sin-piⁿ kàu lō͘-bé.</p><br />
<p>Lán boē tit-thang khǹg kè-thâu ê sìn-iōng tī bô tiāⁿ-tio̍h oē sí ê lâng, sui-bóng in ū lī-ek lán, sī lán ê chì-chhin: kiám-chhái ū sî in hoán-ge̍k lán, kong-kek--lán, lán iā m̄-bián kè-thâu lâi siong-pi.</p><br />
<p>In kin-ná ji̍t choè lí ê tâng-phoāⁿ, bîn-ná-ji̍t choè lí ê tuì-te̍k; koh-chài siông-siông in ê só͘ choè sī chhin-chhiūⁿ hong chhe lâi chhe khì lóng bô tiāⁿ-tio̍h.</p><br />
<p>Khǹg lí só͘ ū ê sìn-nāi tī Siōng-tè, to̍k-to̍k kiaⁿ--I, to̍k-to̍k thiàⁿ--I: I beh siān-èng-lí, beh kā lí pān-lí ta̍k-hāng thang ha̍h lí chì-siān ê lō͘-ēng.</p><br />
<p>Tī chit ê sè-kan ê seng-khu, bô ū éng-chū ê só͘-chāi; bô lūn sī sím-mi̍h lâng lóng sī chhut-goā-lâng sī Sûn-lé-chiá(巡禮者): nā m̄-sī lí ê sim-koaⁿ ū kap Ki-tok kiat-liân,lí toàn-jiân bô ū an-hioh ê só͘-chāi.</p><br />
<p>Kì-jiân chit sè-kan m̄-sī lí hioh-khùn ê só͘-chāi, lí siáⁿ-sū tī chia sì-koè khoàⁿ? Thian-tông chiah sī lí ê ka-têng, só͘ ū toē chiūⁿ ê bu̍t-chit tio̍h khoàⁿ choè chhin-chhiūⁿ sī lō͘-piⁿ ê mi̍h.</p><br />
<p>Bān-mi̍h lóng oē siau-bia̍t, lí nā khîⁿ tiâu tī in, chiū lí soà bô khì.</p><br />
<p>Tio̍h kín-sīn soè-jī m̄-thang khîⁿ tiâu tī in, nā bô chiū siū lia̍h soà bia̍t-bô. Tio̍h lí ê só͘ siūⁿ tī tē-it koân ê só͘-chāi, sî-siông tuì Ki-tok ti̍t-chiap lâi kiû lîn-bín.</p><br />
<p>Siat-sú lí nā boē oē siūⁿ choè-koâiⁿ sio̍k tī thiⁿ-ni̍h ê sū, tio̍h siūⁿ Ki-to̍k ê khó͘-thàng, kap I ê Sîn-sèng ê siong-hûn. Nā sī lí oē tit-thang siūⁿ Chú Iâ-so͘ ê khó͘-thàng kap I tī Si̍p-jī-kè só͘ siū ê siong-jiah, chiū lí hām-lo̍h tī ge̍k-kéng ê sî beh tit-tio̍h toā-toā ê uì-an, hō͘ lâng khoàⁿ-khin ê sî bô beh khǹg tī sim-lāi, hō͘ lâng hiâm, lí beh khoài-khoài lâi jím-siū.</p><br />
<p>Kí-tok tī sè-kan ê sî iû-goân hō͘ lâng khoàⁿ-khin, siōng-chhiáⁿ tī toā khoat-hoa̍t ê tiong-kan siū I ê ti-kí, pêng-iú lâi khì-sak--i.</p><br />
<p>Ki-tok hoaⁿ-hí sêng-siū kan-khó͘, kap lâng ê kheng-pia̍t, lí tī bānsū kiám káⁿ khǹg put-boán mah?</p><br />
<p>Ki-tok siū lâng kong-kek, hō͘ lâng loé-mā, lí kiám káⁿ ǹg-bāng ài beh tit-tio̍h ta̍k-lâng ê hó-ì, bān lâng ê iú-chêng mah?</p><br />
<p>Nā-sī bô tú-tio̍h siáⁿ-mi̍h kong-kek, lí phah-sǹg lí ê jím-nāi ū kàu-gia̍h ê kè-ta̍t thang sêng-siū bián-liû mah?</p><br />
<p>Lí nā m̄-sī hoaⁿ-hí lâi sêng-siū kan-khó͘, beh thài oē-tit thang choè Ki-tok ê pêng-iú ah?</p><br />
<p>Lí nā ǹg-bāng beh ài kap Ki-tok tī-lí lâng, tek-khak tio̍h uī-tio̍h Ki-tok, kap Ki-tok saⁿ-kap siū-khó͘ chiah oē ēng-tit.</p><br />
<p>Lí nā sī oē-tit thang oân-choân lâi ji̍p tī Ki-tok ê ò-gī, cha̍p-hun liáu-kái Ki-tok jia̍t-jia̍t ê thiàⁿ, lí chiū oē bô iàu-kín tī lí ê piān, put-piān, he̍k-sī siū lâng ê hoán-tuì, hoán-tńg beh lia̍h-choè hoaⁿ-hí,; in-uī Ki-tok ê thiàⁿ oē hō͘ lâng chai ka-kī ê bô kè-ta̍t.</p><br />
<p>Chin-si̍t thiàⁿ Iâ-so͘ ê chin-lí, oē ap-chè jio̍k-chêng, si̍t-chāi ê Ki-tok-tô͘, khoài-khoài thang kìⁿ Siōng-tè, iā lêng-sèng teh-beh poâⁿ-koè I pún-sin lâi tit-tio̍h moá-moá ê pêng-an.</p><br />
<p>Phoàⁿ-toān bān-sū, khoàⁿ i ê si̍t-chêng; bô iàu-kín tī hong-phêng miâ-siaⁿ ê lâng, chiah thang kóng sī gâu lâng, I bô oá-kkò(khò) lâng, to̍k to̍k oá-khò siōng-tè lâi siū I ê chí-tō.</p><br />
<p>Hoé-ngō͘ lêng-tek seng-oa̍h ê ì-gī, bô hō͘ goā-kài ê sū-bu̍t kau-tîⁿ ê lâng, beh kiâⁿ Chong-kàu tek siu-ióng ê sî, tek-khak bô kéng só͘-chāi iā bô tán sî-ki.</p><br />
<p>Cheng-sîn-tek ê lâng khoài-khoài hoán-séng ka-kī, in-uī i tek-khak bô soá i ê sim-koaⁿ tī goā-bīn.</p><br />
<p>I boē oē hō͘ goā-kài ê lô-tōng á-sī sū-bū lâi kiáu-chhá--i, i teh-beh ēng tek-gî ê hong-hoat lâi pān-lí hó-sè.</p><br />
<p>Siat-sú lí nā kū-choa̍t goā-bīn ê uì-an, lí chiū oē siūⁿ Thian-kài ê sū, iā siông-siông beh tit-tio̍h sim-lāi ê hoaⁿ-hí.</p></div>
</body>
</html>