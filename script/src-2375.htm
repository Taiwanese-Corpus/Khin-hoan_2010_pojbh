<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-聖冊</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,聖冊,Sèng-chheh,芥菜子">
<meta name="description" content="聖冊。
 I、詩人佮聖冊。
佇世間無有一本冊比聖冊較奇怪，kan-ta對文藝彼爿共伊看起來，也無半本佮伊會比對得。這是歐美的文學者佮詩人所證明--的。詩人コリンス到老的時有放sak一般的研究，逐擺">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f6a53d8280e.jpg" target="src"><img src="../album/artical/49f6a53d8280e.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：聖冊 Sèng-chheh</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Chhoa3 An-teng7 蔡安定</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">聖冊。</p><br />
<p>&nbsp;I、詩人佮聖冊。</p><br />
<p>佇世間無有一本冊比聖冊較奇怪，kan-ta對文藝彼爿共伊看起來，也無半本佮伊會比對得。這是歐美的文學者佮詩人所證明--的。詩人コリンス到老的時有放sak一般的研究，逐擺攏是kan-ta 帶一本新約出外旅行。</p><br />
<p>II、文士佮聖冊。</p><br />
<p>早時佇法國一个反對基督教的讀冊人，佇伊的桌屜仔內揣著幾若張毋捌冊名佮彼个著者的斷片。伊本身 tú-tú是親像別的反對者攏是攻擊聖經，所以家己也攏毋捌讀。伊所揣出的紙片所印的就是Khap-pa-kok 的祈禱。</p><br />
<p>III、食人島的人佮聖冊。</p><br />
<p>早前是人所驚畏的食人種族，現時有得著基督教的感化，所以in 的性質攏變換了了，做一个成做溫和，柔順，好的百姓。基督教傳入彼所在了後，聖冊就連鞭翻譯做in 的腔口。In頭一擺接著這本聖冊的時，in逐人的歡喜真oh得形容。有一日in本地的傳教者提一本聖冊對會眾講，「兄姐！我已經有一款的決心lah！就是我決意無欲予這本聖冊bak著土粉，也毋予害蟲所蛀；因為這就是我的光佮我的歡喜！」</p><br />
<p>IV、患難佮聖冊。</p><br />
<p>有一个sòng-hiong閣拄著病症teh艱苦的信者，伊雖罔坐也坐袂牢，閣著用帶來縛才袂跋倒，按呢經過有四五年久。有一个朋友去探伊，就對伊講「某人，我看你佇遮坐遮艱苦的款，拍算你敢攏是家己一个佇teh？」伊對喙就應伊講，「Heh毋是noh！上帝佮我saⁿ-kap佇teh，所以我毋是孤單」。彼時彼个人就閣行較倚，有揣出一个攏袂講得的慰安的祕訣佇伊身邊：就是伊有hē一本聖冊佇伊的跤頭u頂，也所愛讀的章節攏hian便便。親像按呢伊逐日讀上帝的話，用對天來的米糧做伊靈魂的活命的氣力。雖然佇sòng-hiong佮苦痛的中間，信無放sak伊的天爸，伊的目睭對信仰就有看著光。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Sèng-chheh</p><br />
<p>&nbsp;I. Si-jîn kap Sèng-chheh.</p><br />
<p>Tī sè-kan bô ū chi̍t-pún chheh pí Sèng-chheh khah kî-koài, kan-ta tuì bûn-gē hit-pêng kā i khoàⁿ khí lâi, iā bô poàⁿ-pún kap i oē pí-tuì-tit. Che sī Au-bí ê bûn-ha̍k-chiá kap Si-jîn só͘ chèng-bêng--ê. Si-jîn コリンスkàu lāu ê sî ū pàng-sak it-poaⁿ ê gián-kiù, ta̍k-pái lóng-sī kan-ta toà chi̍t-pún Sin-iok chhut-goā lú-hêng.</p><br />
<p>II. Bûn-sū kap Sèng-chheh.</p><br />
<p>Chá-sî tī Hoat-kok chi̍t ê hoán-tuì Ki-tok kàu ê tha̍k-chheh-lâng, tī i ê toh-thoah-á lāi chhē tio̍h kuí-nā tiuⁿ m̄-bat chheh miâ kap hit ê tù-chiá ê toān-phiàn (斷片). I pún sin tú-tú sī chhin-chhiūⁿ pa̍t ê hoán-tuì-chiá lóng sī kong-kek Sèng-keng, só͘-í ka-kī iā lóng m̄-bat tha̍k. I só͘ chhē chhut ê choá-phìⁿ só͘ ìn ê chiū-sī Khap-pa-kok ê kî-tó.</p><br />
<p>III. Chia̍h lâng tó ê lâng kap Sèng-chheh.</p><br />
<p>Chá-chêng sī lâng só͘ kiaⁿ-uì ê chia̍h lâng chéng-cho̍k, hiān-sî ū tit-tio̍h Ki-tok-kàu ê kám-hoà, só͘-í in ê sèng-chit lóng piàn-oāⁿ liáu-liáu, choè chi̍t ê chiâⁿ-choè un-hô, jiû-sūn, hó ê peh-sìⁿ. Ki-tok kàu thoân-ji̍p hit só͘-chāi liáu-āu, Sèng-chheh chiū liâm-piⁿ hoan-e̍k choè in ê khiuⁿ-kháu. In thâu chi̍t-pái chiap tio̍h chit-pún Sèng-chheh ê sî, in ta̍k-lâng ê hoaⁿ-hí chin oh-tit hêng-iông. Ū chi̍t-ji̍t in pún-tē ê thoán-kàu chiá the̍h chi̍t-pún Sèng-chheh tuì hoē-chiòng kóng, "Hiaⁿ-chí! Goá í-keng ū chi̍t khoán ê koat-sim lah! Chiū-sī goá koat-ì bô beh hō͘ chit pún Sèng-chheh bak-tio̍h thô͘-hún, iā m̄ hō͘ hāi-thâng só͘ chiù; in-uī che chiū-sī goá ê kng kap goá ê hoaⁿ-hí!"</p><br />
<p>IV. Hoān-lān kap Sèng-chheh.</p><br />
<p>Ū chi̍t ê sòng-hiong koh tú-tio̍h pīⁿ-chèng teh kan-khó͘ ê sìn-chiá, i sui-bóng chē iā chē boē tiâu, koh tio̍h ēng toà lâi pa̍k chiah boē poa̍h-tó, án-ni keng-kè ū sì-gō͘ nî kú. Ū chi̍t ê pêng-iú khì thàm i, chiū tuì i kóng "Bó͘ lâng, goá khoàⁿ lí tī chia chē chiah kan-khó͘ ê khoán, phah-sǹg lí káⁿ lóng sī ka-kī chi̍t ê tī-teh?" I tuì chhuì chiū ìn i kóng, "Heh m̄-sī noh! Siōng-tè kap goá saⁿ-kap tī-teh, só͘-í goá m̄-sī ko͘-toaⁿ". Hit-sî hit ê lâng chiū koh kiâⁿ khah oá, I chhē-chhut chi̍t ê lóng boē kóng-tit ê uì-an ê pì-koat tī i sin-piⁿ: chiū-sī i ū hē chi̍t-pún Sèng-chheh tī i ê kha-thâu-u téng, iā só͘ ài tha̍k ê chiuⁿ-chat lóng hian piān-piān. Chhin-chhiūⁿ án-ni i ta̍k-ji̍t tha̍k Siōng-tè ê oē, ēng tuì thiⁿ lâi ê bí-niû choè i lêng-hûn ê oa̍h-miā ê khuì-la̍t. Sui-jiân tī sòng-hiong kap khó͘-thàng ê tiong-kan, sìn bô pàng-sak i ê Thiⁿ-pē, i ê ba̍k-chiu tuì sìn-gióng chiū ū khoàⁿ-tio̍h kng.</p></div>
</body>
</html>