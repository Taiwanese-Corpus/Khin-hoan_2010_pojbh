<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-三个宣教師</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,三个宣教師,Saⁿ ê Soan-kàu-su,芥菜子">
<meta name="description" content="三个宣教師
 百外年前有三个英國的宣教師去佇印度設教，就是Ka-lí、Hoâ，佮Má-sa先生(Careg，Ward，Manhman)。這三人立約講in逐日所做若有毋著的所在到日暗著對大家歡喜認，閣">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4a150b3f375e0.jpg" target="src"><img src="../album/artical/4a150b3f375e0.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-7</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：三个宣教師 Saⁿ ê Soan-kàu-su</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Kai Jōe-liâm 偕叡廉</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">三个宣教師</p><br />
<p>&nbsp;百外年前有三个英國的宣教師去佇印度設教，就是Ka-lí、Hoâ，佮Má-sa先生(Careg，Ward，Manhman)。這三人立約講in逐日所做若有毋著的所在到日暗著對大家歡喜認，閣in欲將in所有的全部獻予上帝，做伊的聖會的路用。</p><br />
<p>雖然拄著濟濟款的窘逐、危險、病痛，佮試煉，in也無相離開，反轉嚴守in所入的約。</p><br />
<p>Ka-lī 先生會講30外款的腔口。伊有用30款的土音來譯新、舊約聖經。這款的才情，世界oh得揣。若是Ka-lī先生gâu譯聖經，Hoâ先生gâu設法印冊，所趁的錢合共有&yen; 80,000，iáu-kú伊將所趁的金照約，全部獻予上帝。In有建築一間學校彼時通東洋第一媠。到死的時三人攏無chhun錢，大家為著主的疼，歡喜憲家己佮所有的來做天爸的路用。</p><br />
<p>拄著濟濟款的淒慘，這三人到尾死佇印度。In 的墓現時猶佇teh。</p><br />
<p>出外人常常愛去看。有一位牧師去探in 的墓講，「我對這三人的墓前挽一葉細葉的鳳尾草，來數念in。因為in所做的，利益我ná親像得著祝福的一樣。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Saⁿ ê Soan-kàu-su</p><br />
<p>&nbsp;Pah goā nî chêng ū saⁿ ê Eng-kok ê soan-kàu-su khì tī ìn-tō͘ siat-kàu, chiū-sī Ka-lí, Hoâ, kap Má-sa sian-siⁿ (Careg, Ward, Manhman).&nbsp; Chit saⁿ lâng li̍p-iok kóng in ta̍k-ji̍t só͘-choè nā ū m̄ tio̍h ê só͘-chāi kàu ji̍t-àm tio̍h tuì tāi-ke hoaⁿ-hí jīn, koh in beh chiong in só͘ ū ê choân-pō͘ hiàn-hō͘ Siōng-tè, choè I ê Sèng-hoē ê lō͘-ēng.</p><br />
<p>Sui-jiân tú-tio̍h chē-chē khoán ê khún-tio̍k, guî-hiám, pīⁿ-thiàⁿ, kap chhì-liān, in iā bô saⁿ lī-khui, hoán-tńg giâm-siú in só͘ Ji̍p ê iok.</p><br />
<p>Ka-lī sian siⁿ oē kóng 30 goā khoán ê khiuⁿ-kháu.&nbsp; I ū ēng 30 khoán ê thó͘-im lâi e̍k Sin, Kū-iok Sèng-keng.&nbsp; Chit khoán ê châi-chêng, sè-kài oh-tit chhē.&nbsp; Nā-sī Ka-lī sian-siⁿ gâu e̍k Sèng-keng, Hoâ sian-siⁿ gâu siat-hoat ìn chheh, só͘ thàn ê chîⁿ ha̍p-kiōng ū &yen; 80,000, iáu-kú i chiong só͘ thàn ê kim chiàu-iok, choân-pō͘ hiàn hō͘ Siōng-tè.&nbsp; In ū kiàn-tiok chi̍t keng ha̍k-hāu hit sî thong tang-iûⁿ tē it suí.&nbsp; Kàu sí ê sî-saⁿ lâng lóng bô chhun chîⁿ, tāi-ke uī-tio̍h Chú ê thiàⁿ, hoaⁿ-hí hiàn ka-kī kap só͘ ū ê lâi choè Thiⁿ-pē ê lō͘-ēng.</p><br />
<p>Tú-tio̍h choē-choē khoán ê chhiⁿ-chhám, chit saⁿ lâng kàu-bé sí tī ìn-tō͘.&nbsp; In ê bō͘ hiān-sî iáu tī-teh.</p><br />
<p>Chhut-goā lâng siogn5-siogn5 ài khì khoàⁿ.&nbsp; Ū chi̍t uī bo̍k-su khì thàm in ê bō͘ kóng, "Goá tuì chit saⁿ lâng ê bō͘-chêng bán chi̍t hio̍h soè hio̍h ê hōng-bé-chháu, lâi siàu-liām in.&nbsp; In-uī in só͘ choè-ê, lī-ek goá ná chhin-chhiūⁿ tit-tio̍h chiok-hok ê chi̍t-iūⁿ.</p></div>
</body>
</html>