<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-抾著的性命</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,抾著的性命,KHIOH-TIOH Ê SÌⁿ-MIĀ,台灣教會公報,廖Suī-lú">
<meta name="description" content="-百週年紀念寫作比賽-文藝組：第二名入選Khioh著ê性命Liāu Suī-lú1965.06.15 P.36-42
※※※※人物※※※※Se-bûn，Phek-san：夫婦。Chó-chì： (童">
<meta name="author" content="國立台灣師範大學台灣文化及語言文學研究所,廖Suī-lú">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-12523.htm#">台文</a>｜<a href="artical-12523.htm#">中文</a>｜<a href="artical-12523.htm#">日本語</a>｜<a href="artical-12523.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">抾著的性命</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">抾著的性命 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第960號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1965/6</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：36</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：抾著的性命 [ KHIOH-TIOH Ê SÌⁿ-MIĀ ]</td>
                          </tr>
                          <tr>
                            <td class="gy12" align="left">作者：廖Suī-lú Liāu Suī-lú</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-12523.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-12523.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-12523.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-12523.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-12523.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t5a0p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p style="text-align: center;"><span style="font-size: medium;">-百週年紀念寫作比賽-<br />文藝組：第二名入選<br />Khioh著ê性命<br />Liāu Suī-lú<br />1965.06.15 P.36-42</span></p>
<p style="text-align: left;">※※※※人物※※※※<br />Se-bûn，Phek-san：夫婦。<br />Chó-chì： (童年kap成人)。<br />Má-lī：Se-bûn夫婦ê 奴隸， Chó-chì ê老母。<br />土匪： A. B. C.<br />小學生數名（數名）。<br />先生:學校ê老師。<br />Chùn-gē：大學生，是好額子弟。<br />Lē-ná：大學生數名（若干名）。<br />大學校長。<br />農民： A. B. C. D.<br />囡仔兩人<br />省長，<br />館長，<br />總統秘書，<br />十字會會長。</p>
<p style="text-align: left;">第 I 幕<br />Se： Phek-san！今á日我tī 十字路口看著一張ê告示，叫人著注意，小心保護家己ê 奴隸，因為土匪已經到咱ê警戒lah！<br />Phek： Tio̍h，我也有聽見，菜市仔內ê人攏teh講起這項代誌。<br />Se：近來土匪khah gâu算，in知搶掠奴隸比搶-the̍h別項物khah好。<br />Phek：我想ê-暗著叫Má-lī kap伊ê 囝， chhoā來chia 睏 khah安全。<br />Se： m̄免lah！咱無ta-po͘ ê 奴隸，土匪一定m̄掠查某 ê kap 囡仔。 In 值無三chiam-錢，土匪無hiah戇。<br />Phek： M̄-kú我boē放心，Má-lī實在是一個可取ê 奴隸，有伊管顧咱ê 農場實在真好，伊雖然女 ê (查某 ê)，總是所做無輸 ta-po͘ ê。 <br />Se：有影！ Má-lī是堪得hō͘人o-ló ê 奴隸。已經暗lah，咱來去睏。 (攏總落台)。(遠遠狗teh 吠，三個土匪kap一個女奴隸抱一個嬰á 上台)。<br />土匪A：掠這個女ê，我想真麻煩。Kiám-chhái咱3人會為著 這個女ê 起冤家。<br />土匪B： 相拍 to有o͘h！ 待念你是老大，你若有意思阮beh 讓你。(大家笑)。<br />土匪A：請你m̄-thang誤會，我是講這個kâⁿ一個細漢囡仔， hō͘咱ê行動真無利便。我想將in 母囝放hō͘去，koh來掠別個。<br />土匪C： M̄-thang，城市女 ê 奴隸 khah值錢。<br />土匪B：注意聽！有馬腳蹄 ê 聲。 Aih!穩當是城內5 民兵 beh來掠咱，táⁿ 著趕緊走。<br />(攏總落台， 奴隸 kún-liòng chiah落台。Se-bûn kap兩個青年上台)。<br />青年A： Tī chia， tī chia！有新ê 腳蹄號，實在真gâu走，咱已經chhē 3 暝 3 日 lah， iáu-kú jip boē 著。<br />Se： (ǹg兩個青年人)。恁 khah少年趕緊去chhē，一定無真遠lah，若chhē著 kap in講條件，若是姑不將著用我hit隻siāng好ê 馬，也無要緊，he是最後ê條件。<br />我真thiám，無法度koh再行路lah，我tī 這叢大樹腳等恁。 (對 相對 ê方向入)。<br />(土匪A 上台 khiā tī 這旁，兩個青年上台， khiā tī koh一旁)。<br />土匪A： 恁兩人beh做甚麼？將恁 ê武器kǹg leh，進前來講條件。 (小停稍停)。阮已經看著 hit個女奴隸 ê頭家hit隻烏色ê 馬， 恁若將hit隻馬 牽來，in 母囝阮就beh放in tńg去。<br />青年A：用別 ê條件怎樣？因為阮ê主人hit隻馬是全縣第一好ê 馬。 伊 疼 hit隻馬親像伊家己ê 囝。<br />土匪A： Boē用得！阮ài hit隻馬就是。恁去將hit隻馬縛tī hit叢大樹腳，然後恁 著離開，阮會將恁所ài ê人放toà chia 還恁。 若 hō͘阮發見著有欺騙ê所在，就恁攏會無命。Taⁿ 趕緊去。<br />(青年人落台，土匪A pûn pi-á，眾土匪kap Má-lī 母囝上台)。<br />土匪A：我已經kap in講條件，就是用hit隻烏馬來換這兩個母囝。 (ǹg Má-lī)。Taⁿ 恁 thang koh 倒-tńg去恁頭家ê厝lah。有歡喜無？<br />Má-lī：真多謝， hō͘我會 thang koh tńg去，我ê頭家kap頭家娘是一個真好ê人。<br />土匪B：小等 leh！我tī烏人ê中間m̄-bat看著 chiah-nih suí ê 查某人，親像你。我想ài 留你來做我ê 某。 (ǹg土匪A)。老大ê！你m̄-thang放伊 tńg去。<br />Má-lī： (ǹg土匪B)。拜託leh！我已經有兩個囡仔，請你著好心leh！放我tńg去。<br />土匪B：免講：你著 tè我行。(牽Má-lī ê手)。將你ê 囝 tàn toà chia， (將囡仔搶起來，kā khǹg tī土腳)。<br />Má-lī： Oh！ M̄-thang hō͘我kap我ê 囝離開，著放我tńg去-<br />土匪B： 緊行( )<br />Má-lī：你若m̄ hō͘我kap我ê 囝做夥， 著將阮thâi死，m̄-thang hō͘阮活活來相離。<br />土匪B： 緊行-<br />土匪A： (開 3門銃做訊號就離開)。<br />(Se-bûn kap兩個青年上台)。(三人齊聲hán-hoah Má-lī)。<br />Se： (大聲叫Má-lī)。真奇怪，等攏無。<br />青年A： Eh！你看， hia有一包物，m̄知是甚麼，咱來看， (進前khiok起來看是嬰兒)。<br />Se： Oh！可憐ê 囝， iau，嘴乾koh破病，親像beh死ê款。<br />Oh！可憐ê 囝，你chiah-nih細漢就經驗著人生ê大悲極。你m̄知對 tó位來，也m̄知beh 對 tó位去。我m̄知你ê老父tī tó位，總是知你ê老母，今á日也離開你無koh 倒-tńg來。<br />對這時起你beh做我ê 囝， beh 姓我ê 姓， kap我生活，也beh得著一個好ê老母。Taⁿ 咱 著 tńg來。<br />Má-lī ê失蹤（失落）親像一ê 夢，其實人生就是夢。<br />-幕落-</p>
<p style="text-align: left;">第 II 幕<br />人物：Se-bûn夫婦，Chó-chì(Gorege 10歲男童)。<br />第一場： 地點Se-bûnê厝，Phek-san teh 補-thīⁿ，Se-bûn kia̍h 鋤頭對外面tńg來。<br />Phek：你今á日tńg來攏無sio-siāng，是有甚麼無心適ê事，連看to m̄ ài看我。<br />Se：無甚麼大代誌，是hō͘ Chó-chì問到走無路。這個囡仔真奇怪，問題特別濟，我teh 考慮 kiám-chhái 著 chhoā去hō͘精神科 ê醫生看。<br />Phek：是m̄-是你無把握thang 教伊， chiah走來我chia閃避(笑)？<br />Se：有影，我感覺beh對付這個囡仔，你khah有辦法，所以伊ê常常愛 kā你洗碗koh鬥煮飯，thang kap你講話。<br />Phek： 這個囡仔真聰明，伊有問題就是表示伊有追求知識。伊m̄是普通愛講話ê 囡仔，有時我看伊靜靜觀察一項物，bat一日無講話，總是也bat看伊 tī花園內家己講話。<br />Se： 這個囡仔常常kā我講：伊若有問題就問我，我若boē-thang kā 伊應， 伊就問上帝。有時hō͘我感覺真頭疼，伊已經真bat也會曉得，我想著設法hō͘ Chó-chì去讀冊，hō͘ 伊會曉看，bat 字，來讀聖經，koh-khah bat咱ê上帝。<br />(Chó-chì入厝)<br />Phek： Oh！ Chó-chì真好，阮tú teh講你ê代誌。Eh！你ê 袋-á內té甚麼？軟軟！！<br />Chó：你the̍h起來看就會知。<br />Phek： Oh！ Tō͘-ún， tō͘-ún！！你tē 這款驚人ê物beh做甚麼？<br />Se：你kiám m̄知，這就是伊ê趣味。你有看見伊 hit間小房間無？歸間攏是蟲lah，草lah，花lah koh有逐款無相像 ê土kap石頭。<br />Chó：我m̄是teh辦ke-ko͘ hé-á。我teh 看上帝做chiah-ê有甚麼thang利益人。<br />Phek： Chó-chì。你真聰明，總是真可惜你m̄-bat 字，你有想ài讀冊無？<br />Chó：我真愛bat 字， 會thang親像恁 án-ni讀冊kap聖經，koh 會thang寫批。總是我是烏人，beh去tó位讀冊。<br />Se：咱 tī附近有一間學校，你去chhē老師，ǹg望咱ê上帝替你開路。</p>
<p style="text-align: left;">第 III 幕<br />(一群 ê小學生 6-8名。Chó-chì 對一旁出)<br />學生A：老師。你看， hia有一個烏人ê 囡仔， 對 chia直直來。<br />學生B：老師，這個囡仔 beh做甚麼？一身烏-sô-sô， koh無穿鞋，看著真驚人。<br />先生： 大家安靜(ǹg Chó-chì)。小朋友，你有甚麼代誌走來chia.<br />Chó-chì：老師，我真愛讀冊，真愛會曉寫字，請你hō͘我kap chiah ê 囡仔 做夥讀冊。<br />先生：你是怎樣hiah-nih 愛讀冊？<br />Chó-chì：我看別人會曉看報紙，koh 會看聖經也會寫批，我真愛。<br />先生： Oh！ án-ni真好。你叫甚麼名？<br />Chó-chì：我ê名叫做Chó-chì Hoâ-sēng-tùn, Kak-ní.<br />(眾學生大笑)<br />學生A： Oh！ Thái有hiah-mih長ê名，驚死人。<br />Chó-chì：因為我有兩個姓，所以khah長，總是人攏叫我Chó-chì.<br />學生B：先生，阮mama講烏人ê身軀臭-ko͘-ko͘，kiám有影？我來鼻看leh。<br />先生：無lah！烏人只有皮膚烏nā-tiāⁿ， boē 臭臭。你ê肉雖然白，總是若無常常洗身軀，就會臭臭 neh。<br />學生C：老師，我聽人講若kap烏人作伙thit-thô 會 hō͘ oè-著 neh，阮若hō͘ 伊 tī chia作伙讀冊，阮hō͘ oè一個，逐個攏變烏囡仔 to 害 lah.(大家大笑)。<br />Chó-chì： 烏肉就是烏肉，白肉就是白肉，boē 相 oè。我看你有讀冊，總是比我khah戇(大家koh笑)。<br />先生： (ǹg Chó-chì)小朋友，我看你真可取，歡迎你讀冊，ǹg望你拍拚讀，將來一定會做一個gâu-人。各位小朋友，甚麼人beh kap 伊坐作伙？<br />Hô-bí：老師，我beh kap 伊坐作伙。阮mama常常kā阮講：無論散 抑是好額，無論烏人抑是白人，攏著做朋友。我看著真濟小朋友kā笑，真可憐(牽 Chó-chì ê手講)來我chia坐。<br />先生： Chó-chì，Hô-bí是咱這般ê 級長，伊真gâu讀冊koh真乖， ǹg望你以後也真gâu讀冊。<br />Chó-chì：老師真多謝，我一定beh認真讀冊。</p>
<p style="text-align: left;">第 IV 幕<br />幕後說明：經過15年，Chó-chì 對小學進到大學，攏是ná做工趁錢來完成學業。<br />大學生 Chùn-gē： Lē-ná， 今-á-日是畢業ê日子。你感覺怎樣？<br />Lē-ná：我無特別 ê感覺，只有感覺驚惶排 tī面前，就是實際ê出路ê 問題。<br />Chùn-gē： Lē-ná。你m̄免為著 chiah ê來煩惱。我對小學到現時，m̄知甚麼叫做煩惱。<br />你看！我ê老父有錢koh有地位，電影館有6間，水泥工廠兩間， 製藥廠，貿易行， hō͘你算boē了。只有你同意，我thang hō͘你月奉最好，也最輕鬆ê工作。<br />Lē-ná：你講有thang食，有thang用，也免經驗煩惱ê事，這款ê生活kap其他ê動物無各樣， 這款ê人生有甚麼目的？<br />Chùn-gē：你m̄-thang用這款ê話來刺鑿我。四年來我對你ê愛情無變換，你常常故意為難我。Lē-ná，我已經等4年lah。今á日請你著同意我ê要求？<br />Lē-ná：我已經kā你講，我絕對無同意你ê要求，請你m̄-thang koh來kô-kô-纏。總講：你kap我ê人生觀無相同。<br />Chùn-gē：我知你為何m̄ 愛我。你ê心已經 hō͘ hit個烏人所迷。 4年來你常常chhē機會kap hit個烏人講話，kiám有影我這個百萬富翁 ê 繼承人會 khah 輸 Chó-chì mah？ Lē-ná。我ê心已經碎lah，為著你碎lah！<br />Lē-ná：是，我ê心已經 hō͘ Chó-chì lah，因為伊有夠額ê人格 kap suí ê人生觀， koh伊有超越 ê智慧(Chó-chì kap另外一個同學上台)。<br />Chó-chì：今á日是大家所期待ê畢業ê日子。<br />Lē-ná： Chó-chì 恭喜，我已經看見成績報告，你是第一名，實在真難得，親像你這款智慧ê人我未bat 看見。<br />Chó-chì： 多謝你ê o-ló，實在真boē堪得。<br />大學生 B：大家恭喜！ Taⁿ今á日以後就是隨人行家己ê路lah，想著 beh入去社會chiah知4年ê大學教育真無夠額。(ǹg前看，校長出場)。Oh！咱ê校長來lah。<br />(學生排 tī一旁。形成beh 開會 ê 隊形)。<br />校長： 諸位 同學，每年這時時陣咱攏有相像 ê畢業式， 精差畢業ê人無相同nā-tiāⁿ。<br />總是每年我攏用這句話來勉勵大家，「人生以服務為目的，」ǹg望恁出去會大大利益人。<br />這時我beh 發證書 kap獎狀。這屆 ê第一名有打破歷年來ê記錄，4年總平均是98 分，實在真難得。Koh 伊所發表 ê畢業論文是「土地kap人類ê關係。」伊ê論文kap實驗有大大貢獻全美國。不但改良，就是對土-(土壤)發見染色（染料），這個人就是Chó-chì 同學。(眾人拍手o-ló)。<br />同時我代表本校董事會 kap教授會聘請Chó-chì 同學，對今á日起做本校 農學院ê教授，這是頭一代 ê烏人教授。這時請Chó-chì 同學發表演說：<br />Chó-chì：我boē會講甚麼，我ê目屎已經替我應答lah。<br />我就是用一隻馬換 tńg來ê性命，親像一叢野玫瑰生長tī樹林內，後來受搬徙到tī花園。<br />Oh！我ê心充滿感激kap感謝ê 目屎。 (一個the̍h 批 ê出)。<br />郵差： 恁 chia有一個叫Chó-chì， Hoâ-sēng-tùn， Kat-ní先生無？這是伊ê 限時掛號。<br />Chó-chì： 四年來我bē bat 接著一張批，怎樣會 tī chia 接著 掛號ê 批？ (拆開)。<br />「Chó-chì先生，咱兩個無sio-bat，總是對濟濟方面，我知你是一個傑出 ê青年，也是小數 ê烏人受大學教育ê一個。你tī社會上所beh得著 ê 名譽，地位 kap金錢是無限量。<br />總是我ài用一句懇切ê話對你哀求，「請你過來幫贊阮。」<br />我是一個烏人，tī美國南部為著烏人teh 奮鬥， chiah ê人m̄知beh怎樣犁田，iā種子kap收割。Koh我對 chiah ê是外行；我會thang 教 in寫字，讀冊kap怎樣起厝，我boē會幫贊in實際ê 問題，所以in常常iau-餓。<br />ǹg-望你，的確著來幫贊阮，我所會 thang hō͘你ê是工作，困難ê工作。<br />就是beh將一個落後， 貧困 kap可憐ê民族chhoā到tī豐富ê人生。<br />A-lí-pa-má 州 Tek-su-ki<br />基督教農業改進學院<br />主辦人： Bō͘-khek敬上。<br />(Chó-chì看了，tī 台頂行來行去，然後對lak-袋-á內the̍h一張ê紙來寫「我beh去。」用沉著 ê 態度)。<br />(Chó-chì進前對校長講話)。<br />Chó-chì：校長真失禮，我boē-thang接受你ê 聘請。我ài即時去美國南部為著我ê民族服務。<br />校長： Chó-chì，你無hō͘我失望。你著勇敢堅持你ê信仰。雖然你beh放sak 金錢，地位，名聲，總是你thang得著 suí ê果子。<br />你去，上帝kap你tī-teh (握手再會，校長落)。其他ê 同學進前來相kap 握手再會。 台-á 頂只chhun Lē-ná kap Chùn-gē兩人)。<br />Chùn-gē： Lē-ná，逐個人攏tńg去lah，你iáu teh想甚麼？今á日是快樂ê畢業紀念日，我請你來去國際大舞廳跳舞慶祝。<br />Lē-ná：請你離開，我m̄-ài koh聽你hit款糖甘蜜甜 ê話。<br />(Chùn-gē搖頭離開)<br />(Chó-chì 上，koāⁿ皮箱)<br />Chó-chì： Lē-ná,這是boē-thang閃避ê事實。咱著離開。人生常常boē-thang照理想來生活。<br />Lē-ná, 這張是我最得意ê 油畫（油繪），送你做紀念。<br />Lē-ná： Chó-chì，請你chhoā我去(流目屎)。<br />Chó-chì： Lē-ná， m̄是hiah-nih簡單ê代誌。南方烏人ê地界，m̄是你所想像會到 ê， tī hia充滿iau-餓，散赤，破病kap死無。<br />我boē-thang奉事你，siāng-時奉事我ê民族。你若常常替我祈禱，就是疼我ê表現。<br />(Chó-chì chim Lē-ná ê 雙手來離開)。<br />- 幕下 -</p>
<p style="text-align: left;">第V 幕<br />農民A： Chó-chì先生，你來chia是beh指導阮，改善阮ê生活。你看！阮所眾ê 棉花（棉花）一年一年減少收成，看阮beh怎樣tō好！<br />農民B： Chó-chì先生。我3 甲 ê田園攏種棉花，總是今年棉花著蟲真厲害；我ê 資本攏下落去，總是收無一半。<br />Chó-chì：兄弟，我kā 恁講， 恁年年種棉花，就棉花所需要ê 滋養自然一年不如一年； koh 棉花ê 蟲害（虫害），恁無消毒治蟲，蟲怎樣會死？Kiám m̄是koh-khah厲害mah？ Taⁿ我kā 恁講：恁著用輪作（輪作）ê 法度來增加生產。恁去將園犁 hō͘清氣，後來種蕃薯（番薯）。<br />農民A： 蕃薯是增生ê食物，無值錢。你beh叫阮食蕃薯來過日是mah？<br />(Chó-chì落去the̍h一腳箱)<br />Chó-chì：朋友，請你看。這是我用兩禮拜久ê時間tī實驗室所知ê 蕃薯 ê 用途。<br />(Chó-chì the̍h一罐，講這是甚麼？)<br />農民B： (鼻看leh) Oh！這是酒，這是醋，是麵粉，是糖，是咖啡， thn̂g-chiùⁿ， 澱粉， koh有油， 烏 oê-ko, kô͘-á. Oh！ iáu koh有，算boē了。<br />Chó-chì： chiah ê攏是對 蕃薯所得著 ê 物件。<br />農民A： Oh！ Koh有真好食ê餅類，總共有118 種，實在真奇妙。<br />Chó-chì：莫得掠做奇怪，chiah ê攏是主beh hō͘咱ê，咱著用感謝來承受。<br />(兩個農夫手攏the̍h一袋土豆出)。<br />農民C： Chó-chì先生，阮對南旁 ê koâiⁿ山地來，行3 暝 3日chiah來到chia。<br />過去阮ê土地攏種棉花，總是蟲害真厲害，兩，三年前阮ê地方有聽你ê建議攏總種土豆，頭一年阮有得著真好ê 價數。總是今年土豆大豐收，致到價數真bái， 幾-nā 百噸ê土豆 hiat tī 田裡無人beh 買。<br />農民D：阮若mài聽你ê話，mā iáu有淡薄ê 收入。土豆做飼料是無值錢;做人ê食物真好食，總是食boē飽。看阮beh 按怎？你著替阮想辦法，若無阮就beh chhoā 某囝來hō͘你飼。<br />Chó-chì： Oh！我ê上帝，你著幫贊我，我用濟濟方法beh幫贊農民，總是今á日所tú-著 ê就是反對kap怨言。<br />主ah！你啥事創造土豆？你既然賞賜阮夠額ê土豆，你一定beh 對土豆賞賜阮濟濟物。<br />主！請你一定將奧妙指示我。<br />(靜默， 沉默，農夫C. D. 上台)<br />農夫C： Chó-chì先生，你teh想甚麼？著趕緊替阮想辦法。<br />Chó-chì： (起身，the̍h一袋土豆)請你莫得攪擾我，我beh入去tī我ê實驗室 聽候主(停一時-á，有兩個囡仔抱一隻狗á來)<br />囡仔： Chó-chì先生有tī-teh無？<br />農夫C：你beh chhē 伊chhiòng甚麼？伊入去tī實驗室，無愛 kap人講話。<br />囡仔：我beh抱這隻狗來hō͘ 伊看病，阮這所在若有狗抑是豬破病，攏著 chhē 伊 chiah有法度。<br />農夫C：總是囡仔，阮已經tī chia等伊幾-nā日lah， 伊 iáu-boē beh出來(停一下-á Chó-chì出)<br />農夫C：有甚麼價值ê發見無？看你ê面有笑容，穩當有好消息。<br />Chó-chì：我beh證明hō͘ 恁看上帝無放sak咱。請恁來搬物件 (來去the̍h真濟款ê物)<br />Chó-chì： chiah ê攏是阮tī實驗室所做出來ê物件。<br />農夫C：先生，你kiám m̄是家己tī實驗室 mah？<br />Chó-chì： m̄是，有我ê上帝kap我合作，請看這是甚麼。<br />農夫C： Oh！這是牛乳， koh有麵包 (一項續一項)這是茶， 糖， 咖啡(ná講ná分hō͘ 囡仔 kap其他ê人食)。<br />農夫D： Chó-chì先生親像teh 變奇術， 對無變有，對土豆 變濟濟想boē了ê物件。我來算看leh，攏總幾項：<br />牛乳，麵粉，茶，醋，土豆 醬， 墨水，強力 糊， 油漆，樹油， 火油， 芳水，芳soat-bûn， 染料； iáu-kú有，我算boē了。<br />Chó-chì： Koh一項是最高貴ê 藥品，就是嬰兒 ê皮膚膏。<br />農夫C：今á日Chó-chì先生chiah-nih大ê發見，有替咱ê民族tī社會上吐一個大氣。<br />Chó-chì：請你m̄-thang講起我ê名，就是著將一切ê榮光歸hō͘主。<br />農夫D： Oh！你真正是上帝kap你同在ê人。<br />(縣長， 省長， 十字會代表，總統秘書出來)<br />總統秘書：我代表 Lô-su-hok總統向你表示敬意。你對土豆所發見有大貢獻人類。你一生服務ê精神是全美國ê榮光。<br />(進前將一條紅色 ê 徽章「勳章」結 tī Chó-chì身上)<br />縣長：你ê貢獻有大大提高烏人ê社會地位，我tī chia ài向你表示敬畏(賞 伊玫瑰徽章)。<br />省長：你是模範 ê 公民，我代表全省ê 人民表示敬畏(將一條藍色彩帶送hō͘ 伊)。<br />十字會 代表：你雖然m̄是醫生，總是你所發明用土豆油所做ê 藥品有真大ê貢獻(the̍h一包錢)。這是國際十字會 ê最大獎金(將金錢送hō͘ 伊)。<br />囡仔： (進前)你所做ê土豆餅kap牛乳真好食。我看著真濟人攏teh kā你o-ló koh送紀念物；我也ài用這隻古錐 ê狗送你做紀念。<br />Chó-chì： (行到台前，面ǹg頂面)。主ah！我是用一隻馬 換來ê性命，你iáu無看輕我。Oh！感謝主，o-ló主，著將一切ê榮光歸hō͘耶和華，歸hō͘耶和華。<br />眾人：願一切ê榮光歸hō͘耶和華。À-bēng。<br />- The end-</p>
<p>&nbsp;</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-12523.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t5a0p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p style="text-align: center;"><span style="font-size: medium;">-PAH CHIU-NÎ KÌ-LIĀM SIÁ-CHOK PÍ-SÀI-<br />BÛN-GĒ CHO͘: TĒ JĪ MIÂ JI̍P-SOÁN<br />KHIOH-TIOH Ê SÌⁿ-MIĀ<br />Liāu Suī-lú<br />1965.06.15 P.36-42</span></p>
<p style="text-align: left;">※※※※ Jîn-bu̍t ※※※※<br />Se-bûn, Phek-san: Hu-hū.<br />Chó-chì: (Tông-liân kap sêng-jîn).<br />Má-lī: Se-bûn hu-hū ê lô͘-lē, Chó-chì ê lāu-bú.<br />Thó͘-huí: A. B. C.<br />Sió-ha̍k-seng sò͘ miâ（數名）.<br />Sian-siⁿ: Ha̍k-hāu ê lāu-su.<br />Chùn-gē: Tāi-ha̍k-seng, sī hó-gia̍h chú-tē.<br />Lē-ná: Tāi-ha̍k-seng sò͘ miâ（若干名）.<br />Tāi-ha̍k hāu-tiúⁿ.<br />Lông-bîn: A. B. C. D.<br />Gín-ná nn̄g lâng<br />Séng-tiúⁿ.<br />Koān-tiúⁿ.<br />Chóng-thóng pì-su.<br />Si̍p-jī-hoē hoē-tiúⁿ.</p>
<p style="text-align: left;">TĒ I BŌ͘<br />Se: Phek-san! Kin-á-ji̍t goá tī si̍p-jī-lō͘ kháu khoàⁿ-tio̍h chi̍t tiuⁿ ê kò-sī, kiò lâng tio̍h chù-ì, sió-sim pó-hō͘ ka-kī ê lô͘-lē, in-uī thó͘-huí í-keng kàu lán ê kéng-kài lah!<br />Phek: Tio̍h, goá iā ū thiaⁿ-kìⁿ, chhài-chhī-á lāi ê lâng lóng teh kóng-khí chit hāng tāi-chì.<br />Se: Kūn-lâi thó͘-huí khah gâu sǹg, in chai chhiúⁿ-lia̍h lô͘-lē pí chhiúⁿ-the̍h pa̍t hāng mi̍h khah hó.<br />Phek: Goá siūⁿ ê-àm tio̍h kiò Má-lī kap I ê kiáⁿ, chhoā lâi chia khùn khah an-choân.<br />Se: M̄-bián lah! Lán bô ta-po͘ ê lô͘-lē, thó͘-huí it-tēng m̄ lia̍h cha-bó͘ ê kap gín-ná. In ta̍t bô saⁿ chiam-chîⁿ, thó͘-huí bô hiah gōng.<br />Phek: M̄-kú goá boē hòng-sim, Má-lī si̍t-chāi sī chi̍t ê khó-chhú ê lô͘-lē, ū I koán-kò͘ lán ê lông-tiûⁿ si̍t-chāi chin hó, I sui-jiân lú ê (Cha-bó͘ ê), chóng-sī só͘ choè bô su ta-po͘ ê. <br />Se: Ū iáⁿ! Má-lī sī kham-tit hō͘ lâng o-ló ê lô͘-lē. Í-keng àm-lah, lán lâi-khì khùn. (Lóng-chóng lo̍h tâi). (Hn̄g-hn̄g káu teh puī, 3 ê thó͘-huí kap chi̍t ê lú lô͘-lē phō chi̍t ê eⁿ-á siōng tâi).<br />Thó͘-huí A: Lia̍h chit ê lú ê, goá siūⁿ chin mâ-hoân. Kiám-chhái lán 3 lâng oē uī-tio̍h chit ê lú ê khí oan-ke.<br />Thó͘-huí B: Sio-phah to ū o͘h! Tài-liām lí sī láu-toā, lí nā ū ì-sù goán beh niū lí. (Tāi-ke chhiò).<br />Thó͘-huí A: Chhiáⁿ lí m̄-thang gō͘-hoē, goá sī kóng chit ê kâⁿ chi̍t ê soè-hàn gín-ná, hō͘ lán ê hêng-tōng chin bô lī-piān. Goá siūⁿ chiong in bú kiáⁿ pàng hō͘ khì, koh lâi lia̍h pa̍t ê.<br />Thó͘-huí C: M̄-thang, siâⁿ-chhī lú ê lô͘-lē khah ta̍t-chîⁿ.<br />Thó͘-huí B: Chù-ì thiaⁿ! Ū bé kha-tê ê siaⁿ. Aih! ún-tàng sī siâⁿ-lāi 5 bîn-peng beh lâi lia̍h lán, táⁿ tio̍h koáⁿ-kín cháu.<br />(Lóng-chóng lo̍h tâi, lô͘-lē kún-liòng chiah lo̍h tâi. Se-bûn kap nn̄g ê chheng-liân siōng tâi).<br />Chheng-liân A: Tī chia, tī chia! ū sin ê kha-tê hō, si̍t-chāi chin gâu cháu, lán í-keng chhē 3 mî 3 ji̍t lah, iáu-kú jip boē tio̍h.<br />Se: (ǹg nn̄g ê chheng-liân lâng). Lín khah siàu-liân koáⁿ-kín khì chhē, it-tēng bô chin hn̄g lah, nā chhē-tio̍h kap in kóng tiâu-kiāⁿ, nā-sī ko͘-put-chiong tio̍h ēng goá hit chiah siāng hó ê bé, iā bô iàu-kín, he sī choè-āu ê tiâu-kiāⁿ.<br />Goá chin thiám, bô hoat-tō͘ koh-chài kiâⁿ lō͘ lah, goá tī chit châng toā chhiū-kha tán lín. (Tuì siong-tuì ê hong-hiòng ji̍p).<br />(Thó͘-huí A siōng tâi khiā tī chit pêng, nn̄g ê chheng-liân siōng tâi, khiā tī koh chi̍t pêng).<br />Thó͘-huí A: Lín nn̄g lâng beh choè sím-mi̍h? Chiong lín ê bú-khì khǹg leh, chìn-chêng lâi kóng tiâu-kiāⁿ. (Sió thêng稍停). Goán í-keng khoàⁿ tio̍h hit ê lú lô͘-lē ê thâu-ke hit chiah o͘-sek ê bé, lín nā chiong hit chiah bé khan lâi, in bú-kiáⁿ goán chiū beh pàng in tńg-khì.<br />Chheng-liân A: ēng pat ê tiâu-kiāⁿ cháiⁿ-iūⁿ? In-uī goán ê chú-lâng hit chiah bé sī choân koān tē it hó ê bé. I thiàⁿ hit chiah bé chhin-chhiūⁿ I ka-kī ê kiáⁿ.<br />Thó͘-huí A: Boē ēng-tit! Goán ài hit chiah bé chiū-sī. Lín khì chiong hit chiah bé pa̍k tī hit châng toā chhiū-kha, jiân-āu lín tio̍h lī-khui, goán oē chiong lín só͘ ài ê lâng pàng toà chia hêng lín. Nā hō͘ goán hoat-kiàn tio̍h ū khi-phiàn ê só͘-chāi, chiū lín lóng oē bô miā. Taⁿ koáⁿ-kín khì.<br />(Chheng-liân lâng lo̍h tâi, Thó͘-huí A pûn pi-á, chèng thó͘-huí kap Má-lī bú kiáⁿ siōng tâi).<br />Thó͘-huí A: Goá í-keng kap in kóng tiâu-kiāⁿ, chiū-sī ēng hit chiah o͘-bé lâi oāⁿ chit nn̄g ê bú-kiáⁿ. (ǹg Má-lī). Taⁿ lín thang koh tò-tńg khì lín thâu-ke ê chhù lah. Ū hoaⁿ-hí bô?<br />Má-lī: Chin to-siā, hō͘ goá oē thang koh tńg-khì, goá ê thâu-ke kap thâu-ke-niû sī chi̍t ê chin hó ê lâng.<br />Thó͘-huí B: Sió tán leh! Goá tī o͘-lâng ê tiong-kan m̄-bat khoàⁿ-tio̍h chiah-nih suí ê cha-bó͘ lâng, chhin-chhiūⁿ lí. Goá siūⁿ ài lâu lí lâi choè goá ê bó͘. (ǹg Thó͘-huí A). Láu-toā ê! Lí m̄-thang pàng i tńg-khì.<br />Má-lī: (ǹg Thó͘-huí B). Pài-thok leh! Goá í-keng ū nn̄g ê gín-ná, chhiáⁿ lí tio̍h hó-sim leh! pàng goá tńg-khì.<br />Thó͘-huí B: Bián kóng, lí tio̍h tè goá kiâⁿ. (Khan Má-lī ê chhiú). Chiong lí ê kiáⁿ tàn toà chia, (chiong gín-ná chhiúⁿ khí-lâi, kā khǹg tī thô͘-kha).<br />Má-lī: Oh! M̄-thang hō͘ goá kap goá ê kiáⁿ lī-khui, tio̍h pàng goá tńg-khì-<br />Thó͘-huí B: Kín-kiâⁿ ( )<br />Má-lī: Lí nā m̄ hō͘ goá kap goá ê kiáⁿ choè-hoé, tio̍h chiong goán thâi-sí, m̄-thang hō͘ goán oa̍h-oa̍h lâi saⁿ-lī.<br />Thó͘-huí B: Kín kiâⁿ-<br />Thó͘-huí A: (Khui 3 mn̂g chhèng choè sìn-hō chiū lī-khui).<br />(Se-bûn kap nn̄g ê chheng-liân siōng tâi). (Saⁿ lâng choê siaⁿ hán-hoah Má-lī).<br />Se: (Toā siaⁿ kiò Má-lī). Chin kî-koài, tán lóng bô.<br />Chheng-liân A: Eh! Lí khoàⁿ, hia ū chi̍t pau mi̍h, m̄-chai sī sím-mi̍h, lán lâi khoàn, (chìn-chêng khioh khí-lâi khoàⁿ sī eng-jî).<br />Se: Oh! Khó-lîn ê kiáⁿ, iau, chhuì-ta koh phoà-pīⁿ, chhin-chhiūⁿ beh sí ê khoán.<br />Oh! Khó-lîn ê kiáⁿ, lí chiah-nih soè-hàn chiū keng-giām tio̍h jîn-seng ê toā pi-ke̍k. Lí m̄-chai tuì tó-uī lâi, iā m̄-chai beh tuì tó-uī khì. Goá m̄-chai lí ê lāu-pē tī tó-uī, chóng-sī chai lí ê lāu-bú, kin-á-ji̍t iā lī-kui lí bô koh tò-tńg lâi.<br />Tuì chit sî khí lí beh choè goá ê kiáⁿ, beh sìⁿ goá ê sìⁿ, kap goá seng-oa̍h, iā beh tit-tio̍h chi̍t ê hó ê lāu-bú. Taⁿ lán tio̍h tńg-lâi.<br />Má-lī ê sit-chong（失落）chhin-chhiūⁿ chi̍t ê bāng, kî-si̍t jîn-seng chiū-sī bāng.<br />-Bō͘ lo̍h-</p>
<p style="text-align: left;">TĒ II BŌ͘<br />Jîn-bu̍t: Se-bûn hu-hū, Chó-chì(Gorege 10 hè lâm-tông).<br />Tē it tiûⁿ: Toē-tiám Se-bûn ê chhù, Phek-san teh pó͘-thīⁿ, Se-bûn kia̍h tû-thâu tuì goā-bīn tńg-lâi.<br />Phek: Lí kin-á-ji̍t tńg-lâi lóng bô sio-siāng, sī ū sím-mi̍h bô sim-sek ê sū, liân khoàⁿ to m̄ ài khoàⁿ goá.<br />Se: Bô sím-mi̍h toā tāi-chì, sī hō͘ Chó-chì mn̄g kàu cháu bô lō͘. Chit ê gín-ná chin kî-koài, būn-toê te̍k-pia̍t choē, goá teh khó-lū kiám-chhái tio̍h chhoā khì hō͘ cheng-sîn kho ê i-seng khoàⁿ.<br />Phek: Sī m̄-sī lí bô pá-ak thang kà i, chiah cháu lâi goá chia siám-pī(chhiò)?<br />Se: Ū iáⁿ, goá kám-kak beh tuì-hù chit ê gín-ná, lí khah ū pān-hoat, só͘-í I ê siông-siông ài kā lí soè oáⁿ koh tàu chú-pn̄g, thang kap lí kóng-oē.<br />Phek: Chit ê gín-ná chin chhong-bêng, I ū būn-toê chiū-sī piáu-sī I ū tui-kiû chai-bat. I m̄-sī phó͘-thong ài kóng-oē ê gín-ná, ū sî goá khoàⁿ i chēng-chēng koan-chhat chi̍t hāng mi̍h, bat chi̍t ji̍t bô kóng-oē, chóng-sī iā bat khoàⁿ i tī hoe-hn̂g lāi ka-kī kóng oē.<br />Se: Chit ê gín-ná siông-siông kā goá kóng, i nā ū būn-toê chiū mn̄g goá, goá nā boē thang kā i ìn, i chiū mn̄g Siōng-tè. Ū sî hō͘ goá kám-kak chin thâu thiàⁿ, i í-keng chin bat iā oē hiáu-tit, goá siūⁿ tio̍h siat-hoat hō͘ Chó-chì khì tha̍k-chheh, hō͘ i oē hiáu-khoàⁿ, bat jī, lâi tha̍k Sèng-keng, koh-khah bat lán ê Siōng-tè.<br />(Chó-chì ji̍p chhù)<br />Phek: Oh! Chó-chì chin hó, goán tú teh kóng lí ê tāi-chì. Eh! Lí ê tē-á lāi té sím-mi̍h? Nńg-nńg!! <br />Chó: Lí the̍h khí-lâi khoàⁿ chiū oē chai.<br />Phek: Oh! Tō͘-ún, tō͘-ún!! Lí tē chit khoán kiaⁿ-lâng ê mi̍h beh choè sím-mi̍h?<br />Se: Lí kiám m̄-chai, che chiū-sī I ê chhù-bī. Lí ū khoàⁿ-kìⁿ I hit keng sió pâng-keng bô? Kui keng lóng sī thâng lah, chháu lah, hoe lah koh ū ta̍k khoán bô sio-siāng ê thô͘ kap chio̍h-thâu.<br />Chó: Goá m̄-sī teh pān ke-ko͘ hé-á. Goá teh khoàⁿ Siōng-tè choè chiah ê ū sím-mi̍h thang lī-ek lâng.<br />Phek: Chó-chì. Lí chin chhong-bêng, chóng-sī chin khó-sioh lí m̄-bat jī, lí ū siūⁿ ài tha̍k-chheh bô?<br />Chó: Goá chin ài bat jī, oē thang chhin-chhiūⁿ lín án-ni tha̍k-chheh kap Sèng-keng, koh oē thang siá phoe. Chóng-sī goá sī o͘-lâng, beh khì tó-uī tha̍k-chheh.<br />Se: Lán-tī hū-kūn ū chi̍t keng ha̍k-hāu, lí khì chhē lāu-su, ǹg-bāng lán ê Siōng-tè thoè lí khui lō͘.<br />- ○ -</p>
<p style="text-align: left;">TĒ III BŌ͘<br />(Chi̍t kûn ê sió-ha̍k-seng 6-8 miâ. Chó-chì tuì chi̍t pêng chhut)<br />Ha̍k-seng A: Lāu-su. Lí khoàn, hia ū chi̍t ê o͘-lâng ê gín-ná, tuì chia ti̍t-ti̍t lâi.<br />Ha̍k-seng B: Lāu-su, chit ê gín-ná beh choè sím-mi̍h? Chi̍t sin o͘-sô-sô, koh bô chhēng oê, khoàⁿ-tio̍h chin kiaⁿ-lâng. <br />Sian-siⁿ: Tāi-ke an-chēng (ǹg Chó-chì). Sió-pêng-iú, lí ū sím-mi̍h tāi-chì cháu lâi chia.<br />Chó-chì: Lāu-su, goá chin ài tha̍k-chheh, chin ài oē-hiáu siá jī, chhiáⁿ lí hō͘ goá kap chiah ê gín-ná chò-hoé tha̍k-chheh.<br />Sian-siⁿ: Lí sī cháiⁿ-iūⁿ hiah-nih ài tha̍k-chheh?<br />Chó-chì: Goá khoàⁿ pa̍t lâng oē-hiáu khoàⁿ pò-choá, koh oē khoàⁿ Sèng-keng iā oē siá phoe, goá chin ài.<br />Sian-siⁿ: Oh! án-ni chin hó. Lí kiò sím-mi̍h miâ?<br />Chó-chì: Goá ê miâ kiò-choè Chó-chì Hoâ-sēng-tuìn, Kak-ní.<br />(Chèng ha̍k-seng toā chhiò)<br />Ha̍k-seng A: Oh! Thái ū hiah-mih tn̂g ê miâ, kiaⁿ sí lâng.<br />Chó-chì: In-uī goá ū nn̄g ê sìⁿ, só͘-í khah tn̂g, chóng-sī lâng lóng kiò goá Chó-chì.<br />Ha̍k-seng B: Sian-siⁿ, goán mama kóng o͘-lâng ê seng-khu chhàu-ko͘-ko͘, kiám ū iáⁿ? goá lâi phīⁿ khoàⁿ leh.<br />Sian-siⁿ: Bô lah! o͘-lâng chí-ū phê-hu o͘ nā-tiāⁿ, boē chhàu-chhàu. Lí ê bah sui-jiân pe̍h, chóng-sī nā bô siông-siông soé seng-khu, chiū oē chhàu-chhàu neh.<br />Ha̍k-seng C: Lāu-su, goá thiaⁿ lâng kóng nā kap o͘-lâng chò-hoé thit-thô oē hō͘ oè-tio̍h neh, goán nā hō͘ I tī chia chò-hoé tha̍k-chheh, goán hō͘ oè chi̍t ê, ta̍k ê lóng pìⁿ o͘ gín-ná to hāi lah.(tāi-ke toā chhiò).<br />Chó-chì: O͘-bah chiū-sī o͘-bah, pe̍h-bah chiū-sī pe̍h-bah, boē sio oè. Goá khoàⁿ lí ū tha̍k-chheh, chóng-sī pí goá khah gōng(tāi-ke koh chhiò).<br />Sian-siⁿ: (ǹg Chó-chì) Sió pêng-iú, goá khoàⁿ lí chin khó-chhú, hoan-gêng lí tha̍k-chheh, ǹg-bāng lí phah-piàⁿ tha̍k, chiong-lâi it-tēng oē choè chi̍t ê gâu-lâng. Kok uī sió pêng-iú, sím-mi̍h lâng beh kap i chē chò-hoé? <br />Hô-bí: Lāu-su, goá beh kap I chē chò-hoé. Goán mama siông-siông kā goán kóng, bô-lūn sàn á-sī hó-gia̍h, bô-lūn o͘-lâng á-sī pe̍h-lâng, lóng tio̍h choè pêng-iú. Goá khoàⁿ-tio̍h chin-choē sió pêng-iú kā chhiò, chin khó-lîn (khan Chó-chì ê chhiú kóng) lâi goá chia chē.<br />Sian-siⁿ: Chó-chì, Hô-bí sī lán chit pan ê kip-tiúⁿ, i chin gâu tha̍k-chheh koh chin koai, ǹg-bāng lí í-āu iā chin gâu tha̍k-chheh.<br />Chó-chì: Lāu-su chin to-siā, goá it-tēng beh jīn-chin tha̍k-chheh.<br />- : -</p>
<p style="text-align: left;">TĒ IV BŌ͘<br />Bō͘-āu soat-bêng: Keng-kè 15 nî, Chó-chì tuì sió-o̍h chìn kàu toā -o̍h, lóng sī ná choè kang thàng chîⁿ lâi oân-sêng ha̍k-gia̍p.<br />Tāi-ha̍k-seng Chùn-gē: Lē-ná, kin-á-ji̍t sī pit-gia̍p ê ji̍t-chí. Lí kam-kak cháiⁿ-iūⁿ?<br />Lē-ná: Goá bô te̍k-piat ê kám-kak, chí-ū kám-kak kiaⁿ-hiâⁿ pâi tī bīn-chêng, chiū-sī si̍t -chè ê chhut-lō͘ ê būn-toê.<br />Chùn-gē: Lē-ná. Lí m̄-bián uī-tio̍h chiah ê lâi hoân-ló. Goá tuì sió-o̍h kàu hiān-sî, m̄-chai sím-mi̍h kiò-choè hoân-ló.<br />Lí khoàⁿ! Goá ê lāu-pē ū chîⁿ koh ū toē-uī, tiān-iáⁿ-koán ū 6 keng, chuí-nî kang-chhiúⁿ nn̄g keng, chè-io̍h-chhiúⁿ, bō͘-e̍k-hâng, hō͘ lí sǹg boē liáu. Chí-ū lí tông-ì, goá thang hō͘ lí ge̍h-hōng choè hó, iā choè khin-sang ê kang-chok.<br />Lē-ná: Lí kóng ū thang chia̍h, ū thang ēng, iā bián keng-giām hoân-ló ê sū, chit khoán ê seng-oa̍h kap kî-thaⁿ ê tōng-bu̍t bô koh-iūⁿ, chit khoán ê jîn-seng ū sím-mi̍h bo̍k-tek?<br />Chùn-gē: Lí m̄-thang ēng chit khoán ê oē lâi chhì-chha̍k goá. Sì nî lâi goá tuì lí ê ài-chêng bô piàn-oān, lí siông-siông kò͘-ì uî-lân goá. Lē-ná. Goá í-keng tán 4 nî lah. Kin-á-ji̍t chhiáⁿ lí tio̍h tông-ì goá ê iau-kiû?<br />Lē-ná: Goá í-keng kā lí kóng, goá choa̍t-tuì bô tông-ì lí ê iau-kiû, chhiáⁿ lí m̄-thang koh lâi kô-kô-tîⁿ. Chóng kóng, lí kap goá ê jîn-seng-koan bô saⁿ-tâng.<br />Chùn-gē: Goá chai lí uī-hô m̄ ài goá. Lí ê sim í-keng hō͘ hit ê o͘-lâng só͘ bê. 4 nî lâi lí siông-siông chhē ki-hoē kap hit ê o͘-lâng kóng oē, kiám ū iáⁿ goá chit ê pah-bān hù-ong ê kè-sêng-jîn oē khah su Chó-chì mah? Lē-ná. Goá ê sim í-keng chhuì lah, uī-tio̍h lí chhuì lah!<br />Lē-ná: Sī, goá ê sim k2-keng hō͘ Chó-chì lah, in-uī I ū kàu-gia̍h ê jîn-keh kap suí ê jîn-seng-koan, koh I ū chhiau-oa̍t ê tì-huī (Chó-chì kap lēng-goā chi̍t ê tông-o̍h siōng tâi).<br />Chó-chì: Kin-á-ji̍t sī tāi-ke só͘ kî-thāi ê pit-gia̍p ê ji̍t-chí.<br />Lē-ná: Chó-chì kiong-hí! Goá í-keng khoàⁿ-kìⁿ sêng-chek pò-kò, lí sī tē it miâ, si̍t-chāi chin lân-tit, chhin-chhiūⁿ lí chit khoán tì-huī ê lâng goá bē bat khoàⁿ-kìⁿ.<br />Chó-chì: To-siā lí ê o-ló, si̍t-chāi chin boē kham-tit.<br />Tāi-ha̍k-seng B: Tāi-ke kiong-hí! Taⁿ kin-á-ji̍t í-āu chiū-sī suî-lâng kiâⁿ ka-kī ê lō͘ lah, siūⁿ-tio̍h beh ji̍p-khì siā-hoē chiah chai 4 nî ê Tāi-ha̍k kàu-io̍k chin bô kàu-gia̍h. (ǹg chêng khoàⁿ, hāu-tiúⁿ chhut-tiûⁿ). Oh! Lán ê hāu-tiúⁿ lâi lah.<br />(Ha̍k-seng pâi tī chi̍t pêng, hêng-sêng beh khui-hoē ê tuī-hêng).<br />Hāu-tiúⁿ: Chu-uī tông-ha̍k, muí nî chit ê sî-chūn lán lóng ū sio-siāng ê pit-gia̍p-sek, cheng-chha pit-gia̍p ê lâng bô saⁿ-tâng nā-tiāⁿ.<br />Chóng-sī muí nî goá lóng ēng chit kù oē lâi bián-lē tāi-ke, "Jîn-seng í ho̍k-bū uî bo̍k-tek," ǹg-bāng lín chhut-khì oē toā-toā lī-ek lâng.<br />Chit sî goá beh hoat chèng-su kap chióng-chn̄g. Chit kài ê tē it miâ ū táⁿ-phoà le̍k-nî lâi ê kì-lio̍k, 4 nî chóng pêng-kun sī 98 hun, si̍t-chāi chin lân-tit. Koh I só͘ hoat-piáu ê pit-gia̍p lūn-bûn sī "Thó͘-toē kap jîn-luī ê koan-hē." I ê lūn-bûn kap si̍t-giām ū toā-toā kòng-hiàn choân Bí-kok. Put-tàn kái-liông, chiū-sī tuì thô͘-(thô͘-jipn̄g) hoat-kiàn ní-sek（染料）, chit ê lâng chiū-sī Chó-chì tông-o̍h. (Chèng-lâng phah chhiú o-ló).<br />Tông-sî goá tāi-piáu pún-hāu táng-sū-hoē kap kàu-siū-hoē phèng-chhiáⁿ Chó-chì tông-o̍h, tuì kin-á-ji̍t khí choè pún-hāu Lông-ha̍k-īⁿ ê kàu-siū, che sī thâu chi̍t tāi ê o͘-lâng kàu-siū. Chit sî chhiáⁿ Chó-chì tông-o̍h hoat-piáu ián-soat:<br />Chó-chì: Goá boē-oē kóng sím-mi̍h, goá ê ba̍k-sái í-keng thoè goá ìn-tap lah.<br />Goá chiū-sī ēng chi̍t chiah bé oāⁿ tńg-lâi ê sìⁿ-miā, chhin-chhiūⁿ chi̍t châng iá muî-kuì seng-tióng tī chhiū-nâ lāi, āu-lâi siū poaⁿ-soá kàu tī hoe-hn̂g.<br />Oh! Goá ê sim chhiong-moá kám-kek kap kám-siā ê ba̍k-sái. (Chi̍t ê the̍h phoe ê chhut).<br />Iû-chhe: Lín chia ū chi̍t ê kiò Chó-chì, Hoâ-sēng-tùn, Kat-ní Sian-siⁿ bô? Che sī I ê hān-sî koà-hō.<br />Chó-chì: Sì nî lâi goá bē bat chiap-tio̍h chi̍t tiuⁿ phoe, cháiⁿ-iūⁿ oē tī chia chaip-tio̍h koà-hō ê phoe? (Thiah-khui).<br />"Chó-chì Sian-siⁿ, lán nn̄g ê bô sio-bat, chóng-sī tuì choē-choē hong-bīn, goá chai lí sī chi̍t ê kia̍t-hhut ê chheng-liân, iā sī sió-sò͘ ê o͘-lâng siū Tāi-ha̍k kàu-io̍k ê chi̍t ê. Lí tī siā-hoē siōng só͘ beh tit-tio̍h ê bêng-ū, toē-uī kap kim-chîⁿ sī bô hān-liōng.<br />Chóng-sī goá ài ēng chi̍t kù khún-chhiat ê oē tuì lí ai-kiû, "Chhiáⁿ lí kè-lâi pang-chān goán."<br />Goá sī chi̍t ê o͘-lâng, tī Bí-kok Lâm-pō͘ uī-tio̍h o͘-lâng teh hùn-tò͘, chiah ê lâng m̄-chai beh cháiⁿ-iūⁿ lê chhân, iā chéng-chí kap siu-koah. Koh goá tuì chiah ê sī goā-hâng; goá oē thang kà in siá-jī, tha̍k-chheh kap cháiⁿ-iūⁿ khí-chhù, goá boē-oē pang-chān in si̍t-chè ê būn-toê, só͘-í in siông-siông iau-gō͘.<br />ǹg-bāng lí, tek-khak tio̍h lâi pang-chān goán, Goá só͘ oē thang hō͘ lí ê sī kang-chok, khùn-lân ê kang-chok.<br />Chiū-sī beh chiong chi̍t ê lo̍k-hō͘, pîn-khùn kap khó-lîn ê bîn-cho̍k chhoā kàu tī hong-hù ê jîn-seng.<br />A-lí-pa-má chiu Tek-su-ki<br />Ki-tok-kàu Lông-gia̍p Kái-chìn Ha̍k-īⁿ<br />Chú-pān jîn: Gō͘-khek kèng-siōng.<br />(Chó-chì khoàⁿ liáu, tī tâi-téng kiâⁿ-lâi kiâⁿ-khì, jiân-āu tuì lak-tē-á lāi the̍h chi̍t tiuⁿ ê choá lâi siá "Goá beh khì." ēng tîm-tio̍k ê thài-tō͘).<br />(Chó-chì chìn-chêng tuì hāu-tiúⁿ kóng oē).<br />Chó-chì: Hāu-tiúⁿ chin sit-lé, goá boē thang chiap-siū lí ê phèng-chhiáⁿ. Goá ài chek-sî khì Bí-kok lâm-pō͘ uī-tio̍h goá ê bîn-cho̍k ho̍k-bū.<br />Hāu-tiúⁿ: Chó-chì, lí bô hō͘ goá sit-bāng. Lí tio̍h ióng-kám kian-chhî lí ê sìn-gióng. Sui-jiân lí beh pàng-sak kim-chîⁿ, toē-uī, miâ-siaⁿ, chóng-sī lí thang tit-tio̍h suí ê ké-chí.<br />Lí khì, Siōng-tè kap lí tī-teh (ak-chhiú chài-hoē, hāu-tiúⁿ lo̍h). Kî-thaⁿ ê tông-o̍h chìn-chêng lâi saⁿ-kap ak-chhiú chài-hoē. Tâi-á téng chí chhun Lē-ná kap Chùn-gē nn̄g lâng).<br />Chùn-gē: Lē-ná, ta̍k ê lâng lóng tńg-khì lah, lí iáu teh siūⁿ sím-mi̍h? Kin-á-ji̍t sī khoài-lo̍k ê pit-gia̍p kì-liām-ji̍t, goá chhiáⁿ lí lâi khì Kok-chè toā bú-thiaⁿ thiàu-bú khèng-chiok.<br />Lē-ná: Chhiáⁿ lí lī-khui, goá m̄-ài koh thiaⁿ lí hit khoán thn̂g-kam bi̍t-tiⁿ ê oē.<br />(Chùn-gē iô thâu lī-khui)<br />(Chó-chì chiūⁿ, koāⁿ phê-siuⁿ)<br />Chó-chì: Lē-ná, che sī boē thang siám-pī ê sū-si̍t. Lán tio̍h lī-khui. Jîn-seng siông-siông boē thang chiàu lí-sióng lâi seng-oa̍h.<br />Lē-ná, chit tiuⁿ sī goá choè tek-ì ê iû-uī（油繪）, sàng lí choè kì-liām.<br />Lē-ná: Chó-chì, chhiáⁿ lí chhoā goá khì (lâu ba̍k-sái).<br />Chó-chì: Lē-ná, m̄-sī hiah-nih kán-tan ê tāi-chì. Lâm-hng o͘-lâng ê toē-kài, m̄-sī lí só͘ sióng-siōng oē kàu ê, tī hia chhiong-moá iau-gō, sàn-chhiah, phoà-pīⁿ kap sí-bô.<br />Goá boē thang hōng-sū lí, siāng-sî hōng-sū goá ê bîn-cho̍k. Lí nā siông-siông thoè goá kî-tó, chiū-sī thiàⁿ goá ê piáu-hiān.<br />(Chó-chì chim Lē-ná ê siang chhiú lâi lī-khui).<br />- Bō͘ hā -</p>
<p style="text-align: left;">TĒ V BŌ͘<br />Lông-bîn A: Chó-chì Sian-siⁿ, lí lâi chia sī beh chí-tō goán, kái-siān goán ê seng-oa̍h. Lí khoàⁿ! Goán só͘ chèng ê mî-hoe（棉花）chi̍t nî chi̍t nî kiám-chió siu-sêng, khoàⁿ goán beh cháiⁿ-iūⁿ tō hó!<br />Lông-bîn B: Chó-chì Sian-siⁿ. Goá 3 kah ê chhân-hn̂g lóng chèng mî-hoe, chóng-sī kin-nî mî-hoe tio̍h thâng chin lī-hāi; goá ê chu-pún lóng hē lo̍h-khì, chóng-sī siu bô chi̍t poàⁿ.<br />Chó-chì: Hiaⁿ-tī, goá kā lín kóng, lín nî-nî chèng mî-hoe, chiū mî-hoe só͘ su-iàu ê chu-ióng chū-jiân chi̍t nî put-jû chi̍t nî; koh mî-hoe ê thang-hāi（虫害）, lín bô siau-to̍k tī-thâng, thâng cháiⁿ-iūⁿ oē sí? Kiám m̄-sī koh-khah lī-hāi mah? Taⁿ goá kā lín kóng, lín tio̍h ēng lûn-chok（輪作）ê hoat-tō͘ lâi cheng-ka seng-sán. Lín khì chiong hn̂g lê hō͘ chheng-khì, āu-lâi chèng han-chû（番薯）. <br />Lông-bîn A: Han-chû sī cheng-siⁿ ê chia̍h-mi̍h, bô ta̍t chîⁿ. Lí beh kiò goán chia̍h han-chû lâi kè ji̍t sī mah?<br />(Chó-chì lo̍h-khì the̍h chi̍t kha siuⁿ)<br />Chó-chì: Pêng-iú, chhiáⁿ lí khoàn. Che sī goá ēng nn̄g lé-pài kú ê sî-kan tī si̍t-giām-sek só͘ chai ê han-chû ê iōng-tô͘.<br />(Chó-chì the̍h chi̍t koàn, kóng che sī sím-mi̍h?)<br />Lông-bîn B: (Phīⁿ-khoàⁿ leh) Oh! che sī chiú, che sī chhò͘, sī mī-hún, sī thn̂g, sī kap-pi, thn̂g-chiùⁿ, tiān-hún, koh ū iû, o͘ oê-ko, kô͘-á. Oh! iáu koh ū, sǹg boē liáu.<br />Chó-chì: Chiah ê lóng sī tuì han-chû só͘ tit-tio̍h ê mih-kiāⁿ.<br />Lông-bîn A: Oh! Koh ū chin hó chia̍h ê piáⁿ-luī, chóng-kiōng ū 118 chióng, si̍t-chāi chin kî-biāu.<br />Chó-chì: Bo̍h-tit lia̍h choè kî-koài, chiah ê lóng sī Chú beh hō͘ lán ê, lán tio̍h ēng kám-siā lâi sêng-siū.<br />(Nn̄g ê lông-hu chhiú lóng the̍h chi̍t tē thô͘-tau chhut).<br />Lông-bîn C: Chó-chì Sian-siⁿ, goán tuì lâm-pêng ê koâiⁿ soaⁿ-toē lâi, kiâⁿ 3 mî 3 ji̍t chiah lâi kàu chia.<br />Kè-khì goán ê thó͘-toē lóng chèng mî-hoe, chóng-sī thâng-hāi chin lī-hāi, nn̄g, saⁿ nî chêng goán ê toē-hng ū thiaⁿ lí ê kiàn-gī lóng-chóng chèng thô͘-tāu, thâu chi̍t nî goán ū tit-tio̍h chin hó ê kè-siàu. Chóng-sī kin-nî thô͘-tāu toā hong-siu, tì-kàu kè-siàu chin bái, kuí-nā pah tùn ê thô͘-tāu hiat tī chhân-nih bô lâng beh boé.<br />Lông-bîn D: Goán nā mài thiaⁿ lí ê oē, mā iáu ū tām-po̍h ê siu-ji̍p. Thô͘-tāu choè chhī-liāu sī bô ta̍t chîⁿ; choè lâng ê chia̍h-mi̍h chin hó chia̍h, chóng-sī chia̍h boē pá. Khoàⁿ goán beh án-choáⁿ? Lí tio̍h thoè goán siūⁿ pān-hoat, nā bô goán chiū beh chhoā bó͘-kiáⁿ lâi hō͘ lí chhī.<br />Chó-chì: Oh! Goá ê Siōng-tè, Lí tio̍h pang-chān goá, goá ēng choē-choē hong-hoat beh pang-chān lông-bîn, chóng-sī kin-á-ji̍t só͘ tú-tio̍h ê chiū-sī hoán-tuì kap oàn-giân.<br />Chú ah! Lí siáⁿ-sū chhòng-chō thô͘-tāu? Lí kì-jiân siúⁿ-sù goán kàu-gia̍h ê thô͘-tāu, lí it-tēng beh tuì thô͘-tāu siúⁿ-sù goán choē-choē mi̍h.<br />Chú! chhiáⁿ lí it-tēng chiong ò-biāu chí-sī goá.<br />(Chēng-be̍k, 沉默, Lông-hu C. D. chiūⁿ tâi)<br />Lông-hu C: Chó-chì Sian-siⁿ, lí teh siūⁿ sím-mi̍h? Tio̍h koáⁿ-kín thoè goán siūⁿ pān-hoat.<br />Chó-chì: (Khí-sin, the̍h chi̍t tē thô͘-tāu) Chhiáⁿ lí bo̍h-tit kiáu-jiáu goá, goá beh ji̍p-khì tī goá ê si̍t-giām-sek thèng-hāu Chú (thêng chi̍t sî-á, ū nn̄g ê gín-ná phō chi̍t chiah káu-á lâi)<br />Gín-ná: Chó-chì Sian-siⁿ ū tī-teh bô? <br />Lông-hu C: Lí beh chhē I chhiòng sím-mi̍h? I ji̍p-khì tī si̍t-giām-sek, bô ài kap lâng kóng oē.<br />Gín-ná: Goá beh phō chit chiah káu lâi hō͘ i khoàⁿ pīⁿ, goán chit só͘-chāi nā ū káu á-sī ti phoà-pīⁿ, lóng tio̍h chhē i chiah ū hoat-tō͘.<br />Lông-hu C: Chóng-sī gín-ná, goán í-keng tī chia tán I kuí-nā ji̍t lah, I iáu-boē beh chhut-lâi (thêng chi̍t ē-á Chó-chì chhut)<br />Lông-hu C: Ū sím-mi̍h kè-ta̍t ê hoat-kiàn bô? Khoàⁿ lí ê bīn ū chhiò-iông, ún-tàng ū hó siau-sit.<br />Chó-chì: Goá beh chèng-bêng hō͘ lín khoàⁿ Siōng-tè bô pàng-sak lán. Chhiáⁿ lín lâi poaⁿ mi̍h-kiāⁿ (lâi khì the̍h chin choē khoán ê mi̍h)<br />Chó-chì: Chiah ê lóng sī goán tī si̍t-giām-sek só͘ choè chhut-lâi ê mi̍h-kiāⁿ.<br />Lông-hu C: Sian-siⁿ, lí kiám m̄-sī ka-kī tī si̍t-giām-sek mah?<br />Chó-chì: M̄-sī, ū goá ê Siōng-tè kap goá ha̍p-chok, chhiáⁿ khoàⁿ che sī sím-mi̍h.<br />Lông-hu C: Oh! Che sī gû-leng, koh ū mī-pau (chi̍t hāng soà chi̍t hāng) che sī tê, thn̂g, ka-pi(ná kóng ná pun hō͘ gín-ná kap kî-thaⁿ ê lâng chia̍h).<br />Lông-hu D: Chó-chì Sian-siⁿ chhin-chhiūⁿ teh piàn kî-su̍t, tuì bô piàn ū, tuì thô͘-tāu piàn choē-choē siūⁿ boē liáu ê mi̍h-kiāⁿ. Goá lâi sǹg khoàⁿ leh, lóng-chóng kuí hāng:<br />Gû-leng, mī-hún, tê, chhò͘, thô͘-tāu chiùⁿ, ba̍k-chuí, kiông-le̍k kô͘, iû-chhat, chhiū-iû, hé-iû, phang-chuí, phang soat-bûn, ní-liāu; iáu-kú ū, goá sǹg boē liáu.<br />Chó-chì: Koh chi̍t hāng sī choè ko-kuì ê io̍h-phín, chiū-sī eng-jî ê phê-hu ko.<br />Lông-hu C: Kin-á-ji̍t Chó-chì Sian-siⁿ chiah-nih toā ê hoat-kiàn, ū thoè lán ê bîn-cho̍k tī siā-hoē siōng thó͘ chi̍t ê toā-khuì.<br />Chó-chì: Chhiáⁿ lí m̄-thang kóng-khí goá ê miâ, chiū-sī tio̍h chiong it-chhè ê êng-kng kui hō͘ Chú.<br />Lông-hu D: Oh! Lí chin chiàⁿ sī Siōng-tè kap lí tông-chāi ê lâng.<br />(Koān-tiúⁿ, séng-tiúⁿ, Si̍p-jī-hoē tāi-piáu, chóng-thóng pì-su chhut-lâi)<br />Chóng-thóng pì-su: Goá tāi-piáu Lô-su-hok Chóng-thóng hiòng lí piáu-sī kèng-ì. Lí tuì thô͘-tāu só͘ hoat-kiàn ū toā kòng-hiàn jîn-luī. Lí it-seng ho̍k-bū ê cheng-sîn sī choân Bí-kok ê êng-kng.<br />(chìn-chêng chiong chi̍t tiâu âng-sek ê hun-chiong "勳章" kat tī Chó-chì sin-chiūⁿ)<br />Koān-tiúⁿ: Lí ê kòng-hiàn ū toā toā thê-ko o͘-lâng ê siā-hoē toē-uī, goá tī chia ài hiòng lí piáu-sī kèng-uì (siúⁿ I muî-kuì hun-chiong).<br />Séng-tiúⁿ: Lí sī bô͘-hoān ê kong-bîn, goá tāi-piáu choân séng ê jîn-bîn piáu-sī kèng-uì (chiong chi̍t tiâu nâ-sek chhái-toà sàng hō͘ i).<br />Si̍p-jī-hoē tāi-piáu: Lí sui-jiân m̄-sī i-seng, chóng-sī lí só͘ hoat-bêng ēng thô͘-tāu iû só͘ choè ê io̍h-phín ū chin toā ê kòng-hiàn(the̍h chi̍t pau chîⁿ). Che sī Kok-chè Si̍p-jī-hoē ê choè toā chióng-kim (chiong kim-chîⁿ sàng hō͘ i).<br />Gín-ná: (chìn-chêng) Lí só͘ choè ê thô͘-tāu piáⁿ kap gû-leng chin hó chia̍h. Goá khoàn-tio̍h chin choē lâng lóng teh kā lí o-ló koh sàng kì-liām mi̍h; goá iā ài ēng chit chiah kó͘-chui ê káu sàng lí choè kì-liām.<br />Chó-chì: (Kiâⁿ kàu tâi-chêng, bīn ǹg téng-bīn). Chú ah! Goá sī ēng chi̍t chiah bé oāⁿ lâi ê sìⁿ-miā, Lí iáu bô khoàn-khin goá. Oh! Kám-siā Chú, o-ló Chú, tio̍h chiong it-chhè ê êng-kng kui hō͘ Iâ-hô-hoa, kui hō͘ Iâ-hô-hoa. <br />Chèng-lâng: Goān it-chhè ê êng-kng kui hō͘ Iâ-hô-hoa. À-bēng.<br />- The end-</p>
<p>&nbsp;</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>