<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-聖誕歌 (CHRISTMAS CAROL)</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,聖誕歌 (CHRISTMAS CAROL),SÈNG-TÀN KOA (CHRISTMAS CAROL),芥菜子">
<meta name="description" content="聖誕歌 (CHRISTMAS CAROL)
   英國有一个&ecirc;大小說家名叫Dickens（力堅斯；按：狄更斯）1812-1870。伊有寫一篇&ecirc;小說叫做聖誕歌，就是將救主誕做背">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 5</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2062.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f5291514117.jpg" target="src"><img src="../album/artical/49f5291514117.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-7</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：聖誕歌 (CHRISTMAS CAROL) SÈNG-TÀN KOA (CHRISTMAS CAROL)</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><span style="font-size: medium;"><strong>聖誕歌</strong><strong> (CHRISTMAS CAROL)</strong></span></p><br />
<p>&nbsp;&nbsp; 英國有一个&ecirc;大小說家名叫Dickens（力堅斯；按：狄更斯）1812-1870。伊有寫一篇&ecirc;小說叫做聖誕歌，就是將救主誕做背景來寫出人&ecirc;反悔；不止心適，koh再有thang做咱&ecirc;教示。</p><br />
<p style="text-align: center;">&nbsp;<strong>第一齣</strong><strong></strong></p><br />
<p align="center"><strong>毛利</strong><strong>&Ecirc;</strong><strong>陰魂</strong><strong></strong></p><br />
<p>&nbsp;&nbsp; 毛利已經過身。故事對chia起點。論伊&ecirc;死，無一點-&aacute; thang僥疑&ecirc;所在。牧師、役場&ecirc;書記發落葬式&ecirc;人，以及Kian-līn攏有tǹg印佇伊埋葬&ecirc;證明書。Kian-līn &ecirc;名佇生理場是真有信用，伊所tǹg印&ecirc;無論是啥物攏thang做確實&ecirc;保證。老&ecirc;毛利確實已經過身。</p><br />
<p>　　總是Kian-līn無將毛利&ecirc;名對生理場&ecirc;牌匾chhat起來。了後濟濟年，牌匾猶寫「Kian-līn kap毛利商會」一般&ecirc;人攏捌這間是Kian-līn kap毛利商店；頭一擺kap這間買賣&ecirc;生理人，有時叫Kian-līn商會。有時叫毛利。Kian-līn in攏應。這兩个名對伊攏相同。</p><br />
<p>　　Ah！總是Kian-līn是一个「一圓拍49結&ecirc;守錢奴」。實在伊是「虯koh儉，餓鬼koh雜唸」外界&ecirc;寒熱kap伊毋相捌。燒氣伊袂燒，冷氣予伊袂寒；無有風比伊khah強烈；無有雪比伊khah無情，無有大雨比伊khah殘忍。風、雨、雪有khah贏伊；in照in &ecirc;大量來落來吹，總是Kian-līn袂會，慈善施濟&ecirc;事Kian-līn做袂到。</p><br />
<p>　　無人佇街路歡歡喜喜來kap伊相借問講：「Kian-līn伯仔來去阮兜坐」&aacute;是kā伊請安。乞食無一个欲kā伊分。囡仔無一个敢問伊這陣幾點。佇伊一生&ecirc;中間毋-捌有ta po͘ cha-b&oacute;͘來問伊&ecirc;路。</p><br />
<p>　　睛暝人所飼&ecirc;狗也捌伊，總是看著Kian-līn來&ecirc;時，隨時挹尾，拖伊&ecirc;主人&ecirc;衫仔裾，緊入通巷；後來拽尾溜，假若欲講「無目睭&ecirc; khah贏歹目相」&ecirc;款式。</p><br />
<p>　　雖b&oacute;ng按呢，Kian-līn攏無想要緊。反轉是所愛&ecirc;，伊第一愛&ecirc;就是閃避人情，來n&aacute;行n&aacute;捙人走閃伊&ecirc;路。</p><br />
<p>　　有一擺，佇一年中第一恭喜&ecirc;日，就是救主誕&ecirc;前日。伊坐佇生理場teh無閒，彼日是袂講得&ecirc;寒，尚且濛霧罩到暗-so-so，街市&ecirc;大時鐘拄拄chiah拍3點；總是已經假若暗時。</p><br />
<p>　　生理場&ecirc;隔壁間是暗暗狹狹&ecirc;聽，伊&ecirc;書記坐佇遐the抄批，彼霎Kian-līn有開門teh監視伊。Kian-līn彼爿&ecirc;火爐有淡薄火the焯，伊&ecirc;書記彼爿差不多欲hoa去。書記袂得thang添火炭佇火爐，因為火炭箱Kian-līn有囥佇伊彼間，也Kian-lin有吩咐伊，設使若舉火銚過來這爿托火炭就欲kā伊辭頭路。書記用領巾纒伊&ecirc;頷頸試用蠟燭&ecirc;火來烘予身軀燒。總是伊毋是大想像家會想蠟燭&ecirc;火做炎炎&ecirc;火爐，所以有失敗。</p><br />
<p>&nbsp; 「阿叔ah！聖誕真恭喜！願上帝賜福氣予你。」這个是Ki&aacute;n-līn &ecirc;孫仔&ecirc;聲。Kian-līn聽著這个聲chiah起頭知in孫仔來。Kian-līn應講，「Chh&uacute;i！無意無思！」</p><br />
<p>「啥！阿叔ah！恭喜聖誕是無意思！我拍算你的確無彼款&ecirc;心意佇the！」</p><br />
<p>「有lah！聖誕是啥？Beh親像你這扮，無錢thang 還人&ecirc;日lah！知家己加一歲mī無這時間khah好額！傾帳簿一个看，khah濟攏是kā人借，借人&ecirc; mī無半錢！這就-時聖-t&agrave;n日lah！設使這世間予我自由，遮个n&aacute;還n&aacute; teh喝恭喜聖誕&ecirc;攏掠來活活刣，有影eh！的確欲按呢。」</p><br />
<p>「阿叔ah！」</p><br />
<p>「你做你去守你&ecirc;，我做我。」</p><br />
<p>「你講欲守，你to無欲祝賀聖誕。」</p><br />
<p>「若是按呢隨在我欲怎樣！聖誕teh欲予你得著大大&ecirc;利益，到taⁿ逐擺你to有得著！」</p><br />
<p>「阿叔ah，我設使袂會得著金錢上&ecirc;利益，猶久佇這世間有真濟好事咱thang得著來做一生&ecirc;利益，彼中間我想救主誕是做第一，因為按呢逐年救主誕若到，我逐擺to想彼日是第一好&ecirc;日。」</p><br />
<p>「對聖誕起源所生出敬神&ecirc;觀念；設使若將這个kā伊提相分離，猶久這日是真好&ecirc;日，－對人真親切、赦免人、行慈善快樂&ecirc;日；koh再一年久久&ecirc;中間，查甫、查某心肝成做一个，大家慈幼，開in平生所關密&ecirc;心門，大家談話、大家想in攏是相kap teh欲行入墓內&ecirc;同伴；的確毋是向別條路teh行&ecirc;人。想這款&ecirc;事聖誕以外無有彼款&ecirc;日。所以阿叔ah！我講聖誕毋捌予我&ecirc;袋仔khah滇。猶久我信，有大大做我&ecirc;利益，也以後猶原teh欲按呢所以我大大祝賀號救主！」</p><br />
<p>佇隔壁teh聽&ecirc;書記，無意中大拍手。Kian-līn講：「加講這聲試看cheh！驚了會做無頭路&ecirc;人來守恭喜&ecirc;聖誕！！越頭kā伊&ecirc;孫仔講：嘿！你chiah摮講話！我真奇怪你敢毋去做大議士？」</p><br />
<p>「阿叔ah！你敢欲受氣？明仔載來去予我請。」</p><br />
<p>「等來去地極chiah來相見！」</p><br />
<p>「阿叔ah！你敢欲講彼號話？是怎樣？</p><br />
<p>「你怎樣娶某</p><br />
<p>「怎樣是毋？我疼伊koh！</p><br />
<p>「疼伊！Kian-līn haiⁿ一聲，假若想講通世間無一項比這khah好笑、khah好笑，the恭喜聖誕。緊轉去！」</p><br />
<p>「總是阿叔ah！我猶未合婚&ecirc;時，你嘛是毋捌來找我半擺；你敢欲用這做理由，毋來阮兜。『K&iacute;n轉去！』</p><br />
<p>我to毋是teh欲kā你宣看有物無，&aacute;是怎樣；咱敢袂得thang相好是毋？</p><br />
<p>「叫你緊轉去是怎樣？</p><br />
<p>你實在真頑固，予我&ecirc;心真艱苦。咱兩人到taⁿ to毋捌冤家。我是因為欲表明我&ecirc;敬意，也是祝賀聖誕，所以chiah來欲請你來去。我為著聖誕的確無受氣。阿叔ah！聖誕真恭喜！</p><br />
<p>「緊去！」</p><br />
<p>「也續kā你恭喜新年。阿叔ah！」</p><br />
<p>「緊去！」</p><br />
<p>雖b&oacute;ng Kian-līn按呢，猶久伊&ecirc;孫仔攏無一點&aacute;受氣&ecirc;款，&aacute;是講歹聽&ecirc;話就出去。書記開門予伊出去&ecirc;時，有koh兩个別人入來。兩人攏是福相、有品格&ecirc;人。In溜帽，徛佇事務所&ecirc;門口。手裡提一本寄付金&ecirc;簿，kap幾若張書類，對Kian-līn行禮。中間一个住彼本簿仔，倚來問講：「你是Kian-līn兄&aacute;是毛利兄？」</p><br />
<p>「毛利佇7年前已經過身lah，拄拄是佇今暗」紳士夯筆就講：「佇這年&ecirc;中間，這个恭喜&ecirc;時節，濟濟缺乏艱苦&ecirc;人，袂得thang kap咱相kap祝賀聖誕，佇這个時陣，特別&agrave;i備辦淡薄&ecirc;物thang來送in。欠缺逐日所著用&ecirc;物&ecirc;人是幾若千。袂得thang享受人生&ecirc;快樂。」</p><br />
<p>&nbsp;「Eⁿ！咱chia敢無監獄是毋？」</p><br />
<p>監獄卻不止濟&ecirc;；毋過遮个所在袂會予遮个無罪&ecirc;艱苦人得著基督到&ecirc;慰安；因為按呢，所以阮幾若&ecirc;同志&ecirc;人相kap參詳&agrave;i募集淡薄錢來買小可&ecirc;食物，kap予in身軀會燒&ecirc;物。阮講這个聖誕&ecirc;時機是因為佇這个時陣in益發感著in &ecirc;艱苦，也好額&ecirc;人益發感著快樂&ecirc;時。毋知Kian-līn兄歡喜寫偌濟？</p><br />
<p>毋免寫</p><br />
<p>按呢你是&agrave;i感謝來寄付毋是？</p><br />
<p>我&agrave;i恁毋免勸我在內，是因為恁問我欲寫偌濟，我chia按呢講。我本身無將聖誕做歡喜，所以我無贊成，予貧憚&ecirc;人快樂。為著欲維持監獄&aacute;是受產場，我已經有出不止濟錢，按呢已經真夠額。所以若是有彼款艱苦&ecirc;，無頭路&ecirc;著去遐。</p><br />
<p>不止濟人袂會去彼號所在，ki&aacute;m-chh&aacute;i有&ecirc;想去彼款所在，寧可死khah得。</p><br />
<p>若是死khah好，to也無嫌，thang減淡薄受罪&ecirc;人額。</p><br />
<p>兩人題無，孤不衷相辭出去。</p><br />
<p>關店時間到，Kian-līn不得已就離開伊，過去隔壁間，伊&ecirc;書記佇遐聽候到欲死，Kian-līn用伊&ecirc;目睭報伊知，時間已經到，thang轉去；書記隨時炰tsit蠟燭&ecirc;火， 佇伊&ecirc;帽仔。</p><br />
<p>&nbsp; 明仔日規日你想&agrave;i歇睏ho͘h？</p><br />
<p>你&ecirc;都合若會拄好。</p><br />
<p>可惜袂拄好，也歇睏我想無公道。設使我若kā你扣你歇睏彼日&ecirc;錢，你欲講予人歹款待，的確是按呢，是毋？</p><br />
<p>是。</p><br />
<p>也你毋知欲想我予人歹款待，設使我了一工&ecirc;錢，來無得著工錢？</p><br />
<p>一年chiah干但一擺若定。</p><br />
<p>可憐代！將12月25做理由，來撏人&ecirc;橐仔！總是孤不衷，明仔日敢著歇，毋過後日早起著khah早來。</p><br />
<p>&nbsp; 書記講：好，Kian-līn就吐一个大氣就出去。事務所隨時關起來。書記&ecirc;領巾津佇胸坎（因為伊無穿外褲）去趨冰；因為是聖誕暝&ecirc;下晡，所以有kap囡仔排列，也有kap in趨20遍；後來趕緊走轉去欲kap囡仔掩咯雞。</p><br />
<p>&nbsp; Kian-līn照平常&ecirc;款去彼間陰鬱&ecirc;料理店食暗，雖b&oacute;ng是聖誕暝，猶久所食&ecirc;是平常&ecirc;料理，所有&ecirc;新聞攏讀了了，也賰&ecirc;時間，掀伊&ecirc;寄金簿起來看所寄&ecirc;錢額；後來轉去厝nih。Kian-līn踮彼間，本成是毛利踮&ecirc;厝，佇巷仔內，低低悽凊&ecirc;所在；除去Kian-līn以外無人敢踮佇遐。也其他&ecirc;厝攏稅人teh做事務所。</p><br />
<p>&nbsp; 欲入門&ecirc;所在，有一支the摃門用大支槌仔，Kian-līn轉來&ecirc;時，攏無啥物各樣。無僥疑伊踮佇這間&ecirc;中間，出入&ecirc;時不時teh看彼支。koh再一項，Kian-līn無親像別人會濫糝想（譬論來講：親像無&ecirc;物來看作有，&aacute;是看見衫想作鬼）。總是伊穿鎖匙佇鎖匙空teh欲開門&ecirc;時，彼支摃門&ecirc;槌仔已經毋是槌仔，忽然變做毛利&ecirc;面相出來。毛利&ecirc;面&ecirc;四圍有光teh照，伊&ecirc;面相卻毋是受氣&ecirc;款，也無啥物thang驚&ecirc;所在，不過用伊平生&ecirc;款，來看Kian-līn。Kian-līn起陰寒，斟酌kā伊看，彼个面相隨時koh再變做本成&ecirc;門柝。（猶未了，後號欲koh續接。）</p><br />
<p style="text-align: right;">陳清忠</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center"><strong><span style="font-size: medium;">S&Egrave;NG-T&Agrave;NKOA (CHRISTMAS CAROL)</span></strong></p><br />
<p>&nbsp;&nbsp; Eng-kok ū chi̍t &ecirc; tōa si&aacute;u-soat ka mi&acirc; ki&ograve; Dickens (Le̍k-kian-su) 1812-1870. I ū si&aacute; chi̍t phiⁿ &ecirc; si&aacute;u-soat ki&ograve;-ch&ograve;e S&egrave;ng-t&agrave;n koa, chiū-sī chiong Ki&ugrave;-ch&uacute;-t&agrave;n ch&ograve;e pōe-k&eacute;ng l&acirc;i si&aacute; chhut l&acirc;ng &ecirc; h&oacute;an-h&oacute;e; put-ch&iacute; sim-sek, koh-ch&agrave;i ū thang ch&ograve;e l&aacute;n &ecirc; k&agrave;-sī.</p><br />
<p>&nbsp;</p><br />
<p>&nbsp;</p><br />
<p align="center"><strong>TĒ IT CHHUT<br />M&Ocirc;͘-LĪ &Ecirc; IM-H&Ucirc;N</strong></p><br />
<p>&nbsp;</p><br />
<p>&nbsp; M&ocirc;͘-lī &iacute;-keng k&egrave;-sin. K&ograve;͘-sū t&ugrave;i chia kh&iacute;-ti&aacute;m. Lūn i &ecirc; s&iacute;, b&ocirc; chi̍t ti&aacute;m-&aacute; thang gi&acirc;u-g&icirc; &ecirc; s&oacute;͘-chāi. Bo̍k-su, ia̍h-ti&ucirc;ⁿ &ecirc; su-k&igrave; ho̍at-lo̍h ch&ograve;ng-sek &ecirc; l&acirc;ng, &iacute;-ki̍p Kian-līn l&oacute;ng ū tǹg &igrave;n tī i b&acirc;i ch&oacute;ng &ecirc; ch&egrave;ng-b&ecirc;ng-su. Kian-līn &ecirc; mi&acirc; tī seng-l&iacute; ti&ucirc;ⁿ sī chin ū s&igrave;n-iōng, i s&oacute;͘ tǹg &igrave;n &ecirc; b&ocirc; lūn sī s&iacute;m-mi̍h l&oacute;ng thang ch&ograve;e khak si̍t &ecirc; p&oacute;-ch&egrave;ng. Lāu &ecirc; M&ocirc;-lī khak-si̍t &iacute;-keng k&egrave;-sin.</p><br />
<p>&nbsp; Ch&oacute;ng-sī Kian-līn b&ocirc; chiong M&ocirc;͘-lī &ecirc; mi&acirc; t&ugrave;i seng-l&iacute; ti&ucirc;ⁿ &ecirc; p&acirc;i-pi&aacute;n chhat kh&iacute; l&acirc;i. Li&aacute;u-āu chōe-chōe n&icirc;, p&acirc;i-pi&aacute;n i&aacute;u si&aacute; "Kian-līn kap M&ocirc;͘-lī siong-hōe" it-poaⁿ &ecirc; l&acirc;ng l&oacute;ng bat chit-keng sī Kian-līn kap M&ocirc;͘-lī Siong-ti&agrave;m; th&acirc;u chit-p&aacute;i kap-chit-keng b&oacute;e-bōe &ecirc; seng-l&iacute; l&acirc;ng, ū-s&icirc; ki&ograve; Kian-līn siong-hōe. ū-s&icirc; ki&ograve; M&ocirc;͘-lī. Kian-līn in l&oacute;ng &igrave;n. Chit nn̄g &ecirc; mi&acirc; t&ugrave;i i l&oacute;ng saⁿ-t&acirc;ng.</p><br />
<p>&nbsp; Ah! Ch&oacute;ng-sī Kian-līn sī chi̍t &ecirc; "chi̍t &icirc;ⁿ phah s&igrave;-cha̍p-k&aacute;u-kat &ecirc; si&uacute;-ch&icirc;ⁿ-l&ocirc;͘." Si̍t-chāi i sī "khi&ucirc; koh khiām, iau-k&uacute;i koh cha̍p-liām" Gōa k&agrave;i &ecirc; k&ocirc;aⁿ-jo̍ah kap i m̄ saⁿ bat. Sio kh&igrave; hō͘ i bōe sio, l&eacute;ng kh&igrave; hō͘ i bōe k&ocirc;aⁿ; b&ocirc; ū hong p&iacute; i khah ki&ocirc;ng-lia̍t; b&ocirc; ū seh p&iacute; i khah b&ocirc; ch&ecirc;ng, b&ocirc; ū tōa hō͘ p&iacute; i khah ch&acirc;n-j&iacute;m. Hong, hō͘ seh ū khah i&acirc;ⁿ i; in chi&agrave;u in &ecirc; tōa liōng l&acirc;i lo̍h l&acirc;i chhe, ch&oacute;ng-sī Kian-līn bōe-ōe, ch&ucirc;-siān si-ch&egrave; &ecirc; sū Kian-līn ch&ograve;e bōe k&agrave;u.</p><br />
<p>&nbsp; B&ocirc; l&acirc;ng tī koe-lō͘ hoaⁿ-hoaⁿ h&iacute;-h&iacute; l&acirc;i kap i saⁿ chioh mn̄g k&oacute;ng, "Kian-līn peh ah l&acirc;i kh&igrave; g&oacute;an tau chē" &aacute;-sī kā i chh&eacute;ng an. Khit-chia̍h b&ocirc; chi̍t &ecirc; beh kā i pun. G&iacute;n-n&aacute; b&ocirc; chi̍t &ecirc; k&aacute;ⁿ mn̄g i chit-chūn k&uacute;i ti&aacute;m. Tī i it-seng &ecirc; tiong-kan m̄-bat ū ta po͘ cha-b&oacute;͘ l&acirc;i mn̄g i &ecirc; lō͘.</p><br />
<p>&nbsp; Chhiⁿ-m&icirc; l&acirc;ng s&oacute;͘ chhī &ecirc; k&aacute;u iā bat i, ch&oacute;ng-sī kh&ograve;aⁿ tio̍h Kian-līn l&acirc;i &ecirc; s&icirc;, s&ucirc;i-s&icirc; iap b&eacute;, thoa i &ecirc; ch&uacute; l&acirc;ng &ecirc; saⁿ-&aacute; ku, k&iacute;n ji̍p thong-hāng; āu-l&acirc;i ia̍t b&eacute; liu, k&aacute;ⁿ-n&aacute; beh k&oacute;ng "B&ocirc; ba̍k-chiu &ecirc; khah i&acirc;ⁿ ph&aacute;iⁿ ba̍k-si&ograve;ng" &ecirc; kh&oacute;an-sit.</p><br />
<p>&nbsp; Sui-b&oacute;ng &aacute;n-ni, Kian-līn l&oacute;ng b&ocirc; siūⁿ i&agrave;u-k&iacute;n. H&oacute;an-tńg sī s&oacute;͘ &agrave;i &ecirc;, i tē it &agrave;i &ecirc; chiū-sī si&aacute;m-pī j&icirc;n-ch&ecirc;ng, l&acirc;i n&aacute; ki&acirc;ⁿ n&aacute; chhia l&acirc;ng ch&aacute;u si&aacute;m i &ecirc; lō͘.</p><br />
<p>&nbsp; Ū chi̍t p&aacute;i, tī chi̍t n&icirc; tiong tē it kiong-h&iacute; &ecirc; ji̍t, chiū-sī Ki&ugrave;-ch&uacute; t&agrave;n &ecirc; ch&ecirc;ng ji̍t. I chē tī seng-l&iacute; ti&ucirc;ⁿ teh b&ocirc; &ecirc;ng, hit ji̍t sī bōe k&oacute;ng tit &ecirc; k&ocirc;aⁿ, siōng-chhi&aacute;ⁿ b&ocirc;ng-bū t&agrave; k&agrave;u &agrave;m-so-so, koe-chhī &ecirc; tōa s&icirc;-cheng t&uacute;-t&uacute; chiah phah 3 ti&aacute;m; ch&oacute;ng-sī &iacute;-keng k&aacute;ⁿ n&aacute; &agrave;m-s&icirc;.</p><br />
<p>&nbsp; Seng-l&iacute; ti&ucirc;ⁿ &ecirc; keh-piah keng sī &agrave;m-&agrave;m o̍eh-o̍eh &ecirc; thiaⁿ, i &ecirc; su-k&igrave; chē tī hia teh chhau phoe, hit-tia̍p Kian-līn ū khui mn̂g teh k&agrave;m-sī i. Kian-līn hit p&ecirc;ng &ecirc; h&eacute;-l&ocirc;͘ ū tām-po̍h h&eacute; teh to̍h, i &ecirc; su-k&igrave; hit p&ecirc;ng chha-put to beh hoa kh&igrave;. Su-k&igrave; bōe tit thang thiⁿ h&eacute;-th&ograve;aⁿ tī h&eacute;-l&ocirc;͘, in-ūi h&eacute;-th&ocirc;aⁿ siuⁿ Kian-līn ū khǹg tī i hit keng, iā Kian-lin ū hoan-h&ugrave; i, siat-s&uacute; nā ki&acirc; h&eacute;-thio k&egrave; l&acirc;i chit p&ecirc;ng thuh h&eacute;-th&ograve;aⁿ chiū beh kā i s&icirc; th&acirc;u-lō͘. Su-k&igrave; ēng ni&aacute;-kun t&icirc;ⁿ i &ecirc; ām-k&uacute;n chh&igrave; ēng la̍h-chek &ecirc; h&eacute; l&acirc;i hang hō͘ seng-khu sio. Ch&oacute;ng-sī i m̄-sī tōa si&oacute;ng-siōng ka ōe siūⁿ la̍h-chek &ecirc; h&eacute; ch&ograve;e iām-iām &ecirc; h&eacute;-l&ocirc;͘, s&oacute;͘-&iacute; ū sit-pāi.</p><br />
<p>&nbsp; "A-chek ah! S&egrave;ng-t&agrave;n chin kiong-h&iacute;! Gōan Siōng-t&egrave; s&ugrave; hok-kh&igrave; hō͘ l&iacute;." Chit &ecirc; sī Ki&aacute;n-līn &ecirc; sun-&aacute; &ecirc; siaⁿ. Kian-līn thiaⁿ-tio̍h chit &ecirc; siaⁿ chiah kh&iacute;-th&acirc;u chai in sun &aacute; l&acirc;i. Kian-līn &igrave;n k&oacute;ng, "Chh&uacute;i! B&ocirc; &igrave; b&ocirc; s&ugrave;!"</p><br />
<p>"Si&aacute;ⁿ! A-chek ah, kiong-h&iacute; s&egrave;ng-t&agrave;n sī b&ocirc; &igrave;-s&ugrave;! g&oacute;a phah-sǹg l&iacute; tek-khak b&ocirc; hit kh&oacute;an &ecirc; sim-&igrave; tī teh!"</p><br />
<p>&nbsp; "Ū lah! S&egrave;ng-t&agrave;n sī si&aacute;ⁿ? Beh chhin-chhiūⁿ l&iacute; chit pān, b&ocirc; ch&icirc;ⁿ thang h&ecirc;ng l&acirc;ng &ecirc; ji̍t lah! chai ka-kī ke chi̍t h&egrave; mī b&ocirc; chit s&icirc;-kan khah h&oacute;-gia̍h! kh&ecirc;ng si&agrave;u-phō͘ chi̍t &ecirc; kh&ograve;aⁿ, khah chōe l&oacute;ng sī kā l&acirc;ng chioh, chioh l&acirc;ng &ecirc; mī b&ocirc; p&ograve;aⁿ si&aacute;n! che chiū-sī s&egrave;ng-t&agrave;n ji̍t lah! siat-s&uacute; chit s&egrave;-kan hō͘ g&oacute;a chū-i&ucirc;, chiah &ecirc; nā ki&acirc;ⁿ n&aacute; teh hoah kiong-h&iacute; s&egrave;ng-t&agrave;n &ecirc; l&oacute;ng lia̍h l&acirc;i o̍ah-o̍ah t&acirc;i, ū-i&aacute;ⁿ eh! tek-khak beh &aacute;n-ni."</p><br />
<p>"A-chek ah!"</p><br />
<p>"L&iacute; ch&ograve;e l&iacute; kh&igrave; si&uacute; l&iacute; &ecirc;, g&oacute;a ch&ograve;e g&oacute;a."</p><br />
<p>"L&iacute; k&oacute;ng beh si&uacute;, l&iacute; to b&ocirc; beh chiok-hō S&egrave;ng-t&agrave;n."</p><br />
<p>"Nā-sī &aacute;n-ni s&ucirc;i-chāi g&oacute;a beh ch&aacute;iⁿ-iūⁿ! s&egrave;ng-t&agrave;n teh-beh hō͘ l&iacute; tit tio̍h tōa-tōa &ecirc; lī-ek, k&agrave;u taⁿ ta̍k p&aacute;i l&iacute; to ū tit-tio̍h!"</p><br />
<p>"A-chek ah, g&oacute;a siat-s&uacute; bōe ōe tit-tio̍h kim-si&aacute;n-siōng &ecirc; lī-ek, i&aacute;u-k&uacute; tī chit s&egrave;-kan ū chin chōe h&oacute; sū l&aacute;n thang tit-tio̍h l&acirc;i ch&ograve;e it-seng &ecirc; lī-ek, hit tiong-kan g&oacute;a siūⁿ Ki&ugrave;-ch&uacute;-t&agrave;n sī ch&ograve;e tē-it, in-ūi &aacute;n-ni ta̍k-n&icirc; Ki&ugrave;-ch&uacute; t&agrave;n nā k&agrave;u, g&oacute;a ta̍k-p&aacute;i to siūⁿ hit ji̍t sī tē-it h&oacute; &ecirc; ji̍t."</p><br />
<p>"T&ugrave;i S&egrave;ng-t&agrave;n kh&iacute;-g&ocirc;an s&oacute;͘ siⁿ-chhut k&egrave;ng-s&icirc;n &ecirc; koan-liām; siat s&uacute; nā chiong chit &ecirc; kā i the̍h saⁿ pun-lī, i&aacute;u-k&uacute; chit ji̍t sī chin h&oacute; &ecirc; ji̍t,- t&ugrave;i l&acirc;ng chin chhin-chhiat, si&agrave;-bi&aacute;n l&acirc;ng, ki&acirc;ⁿ ch&ucirc;-siān kh&ograve;ai-lo̍k &ecirc; ji̍t; koh-ch&agrave;i chi̍t n&icirc; k&uacute;-k&uacute; &ecirc; tiong-kan, ta-po͘, cha-b&oacute;͘ sim-koaⁿ chi&acirc;ⁿ ch&ograve;e chi̍t &ecirc;, tāi-ke ch&ucirc;-iū, khui in p&ecirc;ng-seng s&oacute;͘ koaiⁿ ba̍t &ecirc; sim-mn̂g, tāi-ke tām-ōe, tāi-ke siūⁿ in l&oacute;ng sī saⁿ-kap teh-beh ki&acirc;ⁿ-ji̍p bō͘-lāi &ecirc; t&acirc;ng-phōaⁿ; tek-khak m̄-sī hi&ograve;ng pa̍t-ti&acirc;u lō͘ teh ki&acirc;ⁿ &ecirc; l&acirc;ng. Siūⁿ chit kh&oacute;an &ecirc; sū S&egrave;ng-t&agrave;n &iacute;-gōa b&ocirc; ū hit-kh&oacute;an &ecirc; ji̍t. S&oacute;͘-&iacute; A-chek ah! g&oacute;a k&oacute;ng S&egrave;ng-t&agrave;n m̄-bat hō͘ g&oacute;a &ecirc; tē-&aacute; khah tīⁿ. I&aacute;u-k&uacute; g&oacute;a s&igrave;n, ū tōa-tōa ch&ograve;e g&oacute;a &ecirc; lī-ek, iā &iacute;-āu i&ucirc;-g&ocirc;an teh-beh &aacute;n-ni. S&oacute;͘-&iacute; g&oacute;a tōa-tōa chiok-hō Ki&ugrave;-ch&uacute; t&agrave;n.!"</p><br />
<p>&nbsp; Tī keh-piah teh thiaⁿ &ecirc; su-k&igrave;, b&ocirc; &igrave; tiong tōa phah chhi&uacute;. Kian-līn k&oacute;ng, "Koe k&oacute;ng chit siaⁿ chh&igrave; kh&ograve;aⁿ cheh! kiaⁿ-li&aacute;u ōe ch&ograve;e b&ocirc; th&acirc;u-lō͘ &ecirc; l&acirc;ng l&acirc;i si&uacute; kiong-h&iacute; &ecirc; S&egrave;ng-t&agrave;n!! O̍at-th&acirc;u kā i &ecirc; sun-&aacute; k&oacute;ng, h&eacute;! l&iacute; chiah g&acirc;u k&oacute;ng ōe! g&oacute;a chin k&icirc;-k&ograve;ai l&iacute; k&aacute;m m̄ kh&igrave; ch&ograve;e tāi-gī-sū?&#039;</p><br />
<p>"A-chek ah! L&iacute; k&aacute;m beh siū-kh&igrave;? B&icirc;n-n&aacute; ch&agrave;i l&acirc;i kh&igrave; hō͘ g&oacute;a chhi&aacute;ⁿ."</p><br />
<p>&nbsp; "T&aacute;n l&acirc;i kh&igrave; tōe-ke̍k chiah l&acirc;i saⁿ-k&igrave;ⁿ!&#039;</p><br />
<p>"A-chek ah! L&iacute; k&aacute;m beh k&oacute;ng hit hō ōe? Sī ch&aacute;iⁿ-iūⁿ?</p><br />
<p>"L&iacute; ch&aacute;iⁿ-iūⁿ chhōa b&oacute;͘</p><br />
<p>"Ch&aacute;iⁿ-iūⁿ sī-m̄? G&oacute;a thi&agrave;ⁿ i koh!</p><br />
<p>"Thi&agrave;ⁿ i! Kian-līn haiⁿ chi̍t siaⁿ, k&aacute;ⁿ n&aacute; siūⁿ k&oacute;ng thong s&egrave; kan b&ocirc; chi̍t hāng p&iacute; che khah h&oacute; chhi&ograve;, khah h&oacute; chhi&ograve;, teh kiong-h&iacute; S&egrave;ng-t&agrave;n. "K&iacute;n tǹg kh&igrave;!</p><br />
<p>"Ch&oacute;ng-sī A-chek ah! G&oacute;a i&aacute;u-bōe ha̍p-hun &ecirc; s&icirc;, l&iacute; mā-sī m̄-bat l&acirc;i chhē g&oacute;a p&ograve;aⁿ p&aacute;i; l&iacute; k&aacute;m beh ēng che ch&ograve;e l&iacute;-i&ucirc;, m̄-l&acirc;i g&oacute;an tau. "K&iacute;n tńg kh&igrave;!&#039;</p><br />
<p>&nbsp; G&oacute;a to m̄-sī teh-beh kā l&iacute; soan kh&ograve;aⁿ ū mi̍h b&ocirc;, &aacute;-sī ch&aacute;iⁿ-iūⁿ; l&aacute;n k&aacute;m bōe tit thang siong h&oacute; sī m̄?</p><br />
<p>"Ki&ograve; l&iacute; k&iacute;n tńg kh&igrave; sī ch&aacute;iⁿ-iūⁿ?</p><br />
<p>L&iacute; si̍t-chāi chin g&oacute;an-k&ograve;͘, hō͘ g&oacute;a &ecirc; sim chin kan-kh&oacute;͘. L&aacute;n nn̄g-l&acirc;ng k&agrave;u taⁿ to m̄-bat oan-ke. G&oacute;a sī in-ūi beh pi&aacute;u-b&ecirc;ng g&oacute;a &ecirc; k&egrave;ng-&igrave;, iā sī chiok-hō S&egrave;ng-t&agrave;n, s&oacute;͘-&iacute; chiah l&acirc;i beh chhi&aacute;ⁿ l&iacute; l&acirc;i-kh&igrave;. G&oacute;a ūi-tio̍h S&egrave;ng-t&agrave;n tek-khak b&ocirc; siū-kh&igrave;.&nbsp; A-chek ah S&egrave;ng-t&agrave;n chin kiong-h&iacute;!</p><br />
<p>"K&iacute;n kh&igrave;!"</p><br />
<p>"Iā s&ograve;a kā l&iacute; kiong-h&iacute; sin-n&icirc;. A-chek ah!"</p><br />
<p>"K&iacute;n kh&igrave;!"</p><br />
<p>Sui-b&oacute;ng Kian-līn &aacute;n-ni, i&aacute;u-k&uacute; i &ecirc; sun-&aacute; l&oacute;ng b&ocirc; chi̍t ti&aacute;m &aacute; siū-kh&igrave; &ecirc; kh&oacute;an, &aacute;-sī k&oacute;ng ph&aacute;iⁿ thiaⁿ &ecirc; ōe chiū chhut kh&igrave;. Su-k&igrave; khui mn̂g hō͘ i chhut kh&igrave; &ecirc; s&icirc;, ū koh nn̄g &ecirc; pa̍t l&acirc;ng ji̍p l&acirc;i. Nn̄g l&acirc;ng l&oacute;ng sī hok-si&ograve;ng, ū ph&iacute;n-keh &ecirc; l&acirc;ng. In li&ugrave; bō, khiā tī sū-bū-s&oacute;͘ &ecirc; mn̂g-kh&aacute;u. Chhi&uacute;-nih the̍h chi̍t p&uacute;n k&igrave;-h&ugrave; kim &ecirc; phō͘, kap k&uacute;i-nā tiūⁿ su-lūi, t&ugrave;i Kian-līn ki&acirc;ⁿ-l&eacute;. Tiong-kan chi̍t &ecirc; t&ograve;a hit p&uacute;n phō͘-&aacute;, &oacute;a i&acirc;i mn̄g k&oacute;ng, "L&iacute; sī Kian-līn hiaⁿ &aacute;-sī M&ocirc;͘-lī hiaⁿ?"</p><br />
<p>"M&ocirc;͘-lī tī 7 n&icirc; ch&ecirc;ng &iacute;-keng k&egrave;-sin lah, t&uacute;-t&uacute; sī tī kin-&agrave;m" Sin-sū gi&acirc; pit chiū k&oacute;ng, "Tī chit n&icirc; &ecirc; tiong-kan, chit &ecirc; kiong-h&iacute; &ecirc; s&icirc;-choeh, chōe-chōe khoat-ho̍at kan-kh&oacute;͘ &ecirc; l&acirc;ng, bōe tit thang kap l&aacute;n saⁿ-kap chiok-hō S&egrave;ng-t&agrave;n, tī chit &ecirc; s&icirc;-chūn, te̍k-pia̍t &agrave;i pī-pān tām-po̍h &ecirc; mi̍h thang l&acirc;i s&agrave;ng in. Khi&agrave;m-kheh ta̍k-ji̍t s&oacute;͘ tio̍h ēng &ecirc; mi̍h &ecirc; l&acirc;ng sī k&uacute;i nā chheng. Bōe tit thang hi&oacute;ng-siū j&icirc;n-seng &ecirc; kh&ograve;ai-lo̍k."</p><br />
<p>&nbsp; "Eⁿ! L&aacute;n chia k&aacute;m b&ocirc; kaⁿ-ga̍k sī-m̄?"</p><br />
<p>Kaⁿ-ga̍k khiok put-ch&iacute; chōe &ecirc;; m̄-k&uacute; chiah &ecirc; s&oacute;͘-chāi bōe ōe hō͘ chiah &ecirc; b&ocirc; chōe &ecirc; kan-kh&oacute;͘ l&acirc;ng tit-tio̍h Ki-tok k&agrave;u &ecirc; &ugrave;i-an; in-ūi &aacute;n-ni, s&oacute;͘-&iacute; g&oacute;an k&uacute;i-nā &ecirc; t&acirc;ng-ch&igrave; &ecirc; l&acirc;ng saⁿ-kap chham-si&ocirc;ng &agrave;i bō͘-chi̍p tām-po̍h ch&icirc;ⁿ l&acirc;i b&oacute;e si&oacute;-kh&oacute;a &ecirc; chia̍h mi̍h, kap hō͘ in seng-khu ōe sio &ecirc; mi̍h. G&oacute;an k&oacute;ng chit &ecirc; S&egrave;ng-t&agrave;n &ecirc; s&icirc;-ki sī in-ūi tī chit &ecirc; s&icirc;-chūn in it-hoat k&aacute;m-tio̍h in &ecirc; kan-kh&oacute;͘, iā h&oacute;-gia̍h &ecirc; l&acirc;ng it-hoat k&aacute;m-tio̍h kh&ograve;ai-lo̍k &ecirc; s&icirc;. M̄-chai Kian-līn hiaⁿ hoaⁿ-h&iacute; si&aacute; lōa-chōe?</p><br />
<p>&nbsp; m̄-bi&aacute;n si&aacute;</p><br />
<p>&nbsp; &Aacute;n-ni l&iacute; sī &agrave;i k&aacute;m-siā l&acirc;i k&igrave;-h&ugrave; m̄-sī?</p><br />
<p>&nbsp; G&oacute;a &agrave;i l&iacute;n m̄-bi&aacute;n khǹg g&oacute;a chāi-lāi, sī in-ūi l&iacute;n mn̄g g&oacute;a beh si&aacute; lōa chōe, g&oacute;a chia &aacute;n-ni k&oacute;ng. G&oacute;a p&uacute;n-sin b&ocirc; chiong S&egrave;ng-t&agrave;n ch&ograve;e hoaⁿ-h&iacute;, s&oacute;͘-&iacute; g&oacute;a b&ocirc; ch&agrave;n-s&ecirc;ng, hō͘ p&icirc;n-tōaⁿ &ecirc; l&acirc;ng kh&ograve;ai-lo̍k. Ūi-tio̍h beh &icirc;-chh&icirc; kaⁿ-ga̍k &aacute;-sī siū-s&aacute;n-ti&ucirc;ⁿ, g&oacute;a &iacute;-keng ū chhut put-ch&iacute; chōe ch&icirc;ⁿ, &aacute;n-ni &iacute;-keng chin k&agrave;u-gia̍h. S&oacute;͘-&iacute; nā-sī ū hit kh&oacute;an kan-kh&oacute;͘ &ecirc;, b&ocirc; th&acirc;u-lō͘ &ecirc; tio̍h-kh&igrave; hia.</p><br />
<p>&nbsp; Put-ch&iacute; chōe l&acirc;ng bōe ōe kh&igrave; hit hō s&oacute;͘-chāi, ki&aacute;m-chh&aacute;i ū &ecirc; siūⁿ kh&igrave; hit kh&oacute;an s&oacute;͘-chāi, lēng-kh&oacute;͘ s&iacute; khah tit.</p><br />
<p>Nā-sī s&iacute; khah h&oacute;, to iā b&ocirc; hi&acirc;m, thang ki&aacute;m tām-po̍h siū-chōe &ecirc; l&acirc;ng gia̍h.</p><br />
<p>Nn̄g l&acirc;ng t&ocirc;e b&ocirc;, ko͘-put chiong saⁿ-s&icirc; chhut-kh&igrave;.</p><br />
<p>Koaiⁿ ti&agrave;m s&icirc;-kan k&agrave;u, Kian-līn put-tek-&iacute; chiū lī-khui i, k&egrave;-kh&igrave; keh piah keng; i &ecirc; su-k&igrave; tī-hia th&egrave;ng-hāu k&agrave;u beh s&iacute;, Kian-līn ēng i &ecirc; ba̍k-chiu p&ograve; i chai, s&icirc;-kan &iacute;-keng k&agrave;u, thang tńg kh&igrave;; su-k&igrave; s&ucirc;i-s&icirc; p&ucirc; tsit la̍h-chek &ecirc; h&eacute;, tī i &ecirc; bō-&aacute;.</p><br />
<p>&nbsp; B&icirc;n-n&aacute; ji̍t kui-ji̍t l&iacute; siūⁿ &agrave;i hioh-kh&ugrave;n ho͘h?</p><br />
<p>L&iacute; &ecirc; to͘-ha̍p nā-ōe t&uacute;-h&oacute;.</p><br />
<p>&nbsp; Kh&oacute;-sioh bōe t&uacute;-h&oacute;, iā hioh-kh&ugrave;n g&oacute;a siūⁿ b&ocirc; kong-tō. Siat-s&uacute; g&oacute;a nā kā l&iacute; kh&agrave;u l&iacute; hioh-kh&ucirc;n hit ji̍t &ecirc; ch&icirc;ⁿ, l&iacute; beh k&oacute;ng hō͘ l&acirc;ng ph&aacute;iⁿ kh&oacute;an-thāi, tek-khak sī &aacute;n-ni, sī m̄?</p><br />
<p>Sī.</p><br />
<p>&nbsp; Iā l&iacute; m̄-chai beh siūⁿ g&oacute;a hō͘ l&acirc;ng ph&aacute;i-kh&oacute;an-thāi, siat-s&uacute; g&oacute;a li&aacute;u chi̍t kang &ecirc; ch&icirc;ⁿ, l&acirc;i b&ocirc; tit-tio̍h kang-ch&icirc;ⁿ?</p><br />
<p>Chi̍t n&icirc; chiah kan-ta chi̍t-p&aacute;i nā-tiāⁿ.</p><br />
<p>Kh&oacute;͘-l&icirc;n tāi! Chiong 12 ge̍h 25 ch&ograve;e l&iacute;-i&ucirc;, l&acirc;i j&icirc;m l&acirc;ng &ecirc; lak-&aacute;! ch&oacute;ng-sī ko͘-put chiong, b&icirc;n-n&aacute; ji̍t k&aacute;ⁿ tio̍h hioh, m̄-k&uacute; āu-ji̍t ch&aacute;-kh&iacute; tio̍h khah ch&aacute; l&acirc;i.</p><br />
<p>&nbsp; Su-k&igrave; k&oacute;ng, h&oacute;, Kian-līn chiū th&oacute;͘ chi̍t &ecirc; tōa kh&ugrave;i chiū chhut-kh&igrave;. Sū-bū s&oacute;͘ s&ucirc;i-s&icirc; koaiⁿ kh&iacute; l&acirc;i. Su-k&igrave; &ecirc; ni&aacute;-kun tīn tī heng-kh&aacute;m (in-ūi i b&ocirc; chhēng gōa-kh&ograve;͘) kh&igrave; chhu peng; in-ūi sī S&egrave;ng-t&agrave;n-m&icirc; &ecirc; ē-po͘, s&oacute;͘-&iacute; ū kap g&iacute;n-n&aacute; p&acirc;i-lia̍t, iā ū kap in chhu 20 pi&agrave;n; āu-l&acirc;i k&oacute;aⁿ-k&iacute;n ch&aacute;u tńg-kh&igrave; beh kap g&iacute;n-n&aacute; ng-ko̍k-ke.</p><br />
<p>&nbsp; Kian-līn chi&agrave;u p&ecirc;ng-si&ocirc;ng &ecirc; kh&oacute;an kh&igrave; hit keng im-ut &ecirc; liāu-l&iacute; ti&agrave;m chia̍h &agrave;m, sui-b&oacute;ng sī S&egrave;ng-t&agrave;n m&icirc;, i&aacute;u-k&uacute; s&oacute;͘ chia̍h &ecirc; sī p&ecirc;ng-si&ocirc;ng &ecirc; liāu-l&iacute;, s&oacute;͘ ū &ecirc; sin-b&ucirc;n l&oacute;ng tha̍k li&aacute;u-li&aacute;u, iā chhun &ecirc; s&icirc;-kan, hian i &ecirc; ki&agrave;-kim-phō͘ kh&iacute; l&acirc;i kh&ograve;aⁿ s&oacute;͘ ki&agrave; &ecirc; ch&icirc;ⁿ-gia̍h; āu-l&acirc;i tńg kh&igrave; chh&ugrave;-nih. Kian-līn ti&agrave;m hit-keng, p&uacute;n-chi&acirc;ⁿ sī M&ocirc;͘-lī ti&agrave;m &ecirc; chh&ugrave;, tī hāng-&aacute;-lāi, kē-kē chhiⁿ-chh&igrave;n &ecirc; s&oacute;͘-chāi; t&ucirc;-kh&igrave; Kian-līn &iacute;-gōa b&ocirc; l&acirc;ng k&aacute;ⁿ ti&agrave;m tī hia. Iā k&icirc;-thaⁿ &ecirc; chh&ugrave; l&oacute;ng s&egrave; l&acirc;ng teh ch&ograve;e sū-bū-s&oacute;͘.</p><br />
<p>&nbsp; Beh ji̍p mn̂g &ecirc; s&oacute;͘-chāi, ū chi̍t ki teh k&ograve;ng mn̂g ēng tōa ki th&ucirc;i &aacute;, Kian-līn tńg-l&acirc;i &ecirc; s&icirc;, l&oacute;ng b&ocirc; s&iacute;m-mi̍h koh-iūⁿ. B&ocirc; gi&acirc;u-g&icirc; i ti&agrave;m tī chit-keng &ecirc; tiong-kan, chhut-ji̍p &ecirc; s&icirc; put-s&icirc; teh kh&ograve;aⁿ hit-ki. Koh-ch&agrave;i chi̍t-hāng, Kian-līn b&ocirc; chhin-chhiūⁿ pa̍t-l&acirc;ng ōe lām-s&aacute;m siūⁿ (ph&igrave;-lūn l&acirc;i k&oacute;ng, chhin-chhiūⁿ b&ocirc; &ecirc; mi̍h l&acirc;i kh&ograve;aⁿ ch&egrave; ū, &aacute;-sī kh&ograve;aⁿ-k&igrave;ⁿ saⁿ siūⁿ ch&ograve;e k&uacute;i). Ch&oacute;ng-sī i chhng s&oacute;-s&icirc; tī s&oacute;-s&icirc; khang teh-beh khui-mn̂g &ecirc; s&icirc;, hit ki k&ograve;ng mn̂g &ecirc; th&ucirc;i-&aacute; &iacute;-keng m̄-sī th&ucirc;i-&aacute;, hut-jian pi&agrave;n-ch&ograve;e M&ocirc;͘-lī &ecirc; bīn-siōng chhut-l&acirc;i. M&ocirc;͘-lī &ecirc; bīn &ecirc; s&igrave;-&ucirc;i ū kng teh chi&ograve;, i &ecirc; bīn-si&ograve;ng khiok m̄-sī siū-kh&igrave; &ecirc; kh&oacute;an, iā b&ocirc; s&iacute;m-mi̍h thang kiaⁿ &ecirc; s&oacute;͘-chāi, put k&ograve;͘ ēng i p&ecirc;ng-seng &ecirc; kh&oacute;an, l&acirc;i kh&ograve;aⁿ Kian-līn. Kian-līn kh&iacute; iam-k&ocirc;aⁿ, chim-chiok kā-i kh&ograve;aⁿ, hit &ecirc; bīn-siōng s&ucirc;i-s&icirc; koh-ch&agrave;i pi&agrave;n-ch&ograve;e p&uacute;n-chi&acirc;ⁿ &ecirc; mn̂g-kho̍k. (I&aacute;u-bē li&aacute;u, āu-hō beh koh s&ograve;a-chiap.)</p><br />
<p align="right">T&acirc;n Chheng-tiong</p></div>
</body>
</html>