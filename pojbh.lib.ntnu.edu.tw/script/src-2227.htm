<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-鬼ê款</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,鬼ê款,KUÍ Ê KHOÁN,芥菜子">
<meta name="description" content="「鬼&ecirc;款」
 （雅各. 3:15）
　　鬼無有定著&ecirc;款式，一國講一款，就一人亦講一款。鬼是對叼來？
　　「撒旦遍行天下，往來無定著，」（約伯1:1－17）人若聽見鬼就驚，">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2226.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f5716da8e21.jpg" target="src"><img src="../album/artical/49f5716da8e21.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：鬼ê款 KUÍ Ê KHOÁN</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Kî-tha 其他</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>「鬼</strong><strong>&ecirc;</strong><strong>款</strong><strong>」</strong><strong></strong></p><br />
<p style="text-align: center;">&nbsp;（雅各. 3:15）</p><br />
<p>　　鬼無有定著&ecirc;款式，一國講一款，就一人亦講一款。鬼是對叼來？</p><br />
<p>　　「撒旦遍行天下，往來無定著，」（約伯1:1－17）人若聽見鬼就驚，看見鬼就走到無路thang去bih。總是若干但聽見，干但看見是無啥物thang驚　人常常毋免驚&ecirc;出力驚，應該著驚--&ecirc;，袂曉thang驚。今啥物是thang驚&ecirc;？咱著倒想看，看咱逐个所做，是合佇聖神&aacute;是屬佇幾个款，若是所行親像鬼這chiah是thang驚--&ecirc;.</p><br />
<p>　　撒旦&ecirc;計劃真正g&acirc;u，伊&ecirc;事業真正大，伊設學校佇逐人&ecirc;心肝，予人欲學khah利便，伊亦設工場佇逐人&ecirc;家內，所出攏是撒旦&ecirc;產物。伊倩人工錢大pah，予人khah欣羨。親像這款chī-chūi會脫離魔鬼kap伊&ecirc;所行？無半人會，獨獨屬佇基督&ecirc;人會得著氣力若定。所以人若毋是不時警醒祈禱求上帝幫贊，就所行常常會顯出幾个款。</p><br />
<p>　　有一款&ecirc;人看好kap歹霧霧，oh得分明，致到所做有時好掠做歹，亦趁魔鬼掠做合道理。Koh一款&ecirc;人知所做是毋著毋久專專想道理oh得實行，甘願取幾个款來做。使徒雅各亦有分明頂面--&ecirc; kap地面--&ecirc;，人若捌頂面&ecirc;智慧就會分別明明佇目睭前。人若熱心佇主&ecirc;道理，伊欲用心持防。</p><br />
<p>　　引誘人就是魔鬼所&agrave;i用&ecirc;方法。夏娃受引誘（創世記3:1－7）A-khap王受引誘（Ⅰ.列王21:21－23）大衛王受引誘（Ⅰ歷代21：）總是人亦引誘人，這毋是人&ecirc;款，是鬼&ecirc;款。親像食菸食酒&ecirc;人&agrave;i人kap伊親像。&Agrave;i受氣&ecirc;人講人&ecirc;歹話，&agrave;i人kap伊相kap去，&agrave;i人起冤家、使唆人相拍。親像這，做基督徒&ecirc;的確毋thang顯出；因為這是鬼&ecirc;款。</p><br />
<p>　　人掠受氣做平常，趁私慾來受氣。予蚊仔叮著提索欲來縛，夯刀欲來刣。有人真g&acirc;u吞忍，是對疼痛來吞忍。有人攏袂吞忍，小事大受氣；這是咱常常拄著。總是受氣&ecirc;人大蝕本，拄拄kap佇墳墓中，家己用石頭傷害&ecirc;人相款（迦拉5:1－5）這款若無想就掠做平常；總是若想看就知，這是鬼&ecirc;款。</p><br />
<p>　　搶奪天國好&ecirc;種子（馬太13:19）「彼个歹&ecirc;就到將所掖佇伊&ecirc;心裡&ecirc;搶去。」魔鬼常常找縫欲搶奪天國好&ecirc;種子。親像佇教會&ecirc;中間，若有人真熱心佇囡仔，想濟濟真好&ecirc;方法欲將基督&ecirc;道理傳予in，咱著緊緊kā伊贊成，kap伊相kap出力，幫贊伊所載袂到--&ecirc;。毋若無贊成，反轉阻擋，這ki&aacute;m毋是搶奪天國好&ecirc;種子mah？Ki&aacute;m-chh&aacute;i兄弟&ecirc;中間有人真熱心讀聖經、熱心祈禱、熱心傳主&ecirc;名；咱續講伊teh起痟。這毋知是魔鬼&ecirc;聲&aacute;是聖神teh制限毋thang siuⁿ熱心&ecirc;聲？總是咱知逐人服事主無夠額，加添熱心是應該。</p><br />
<p>　　害人。約伯受害（約伯1:6－19）撒旦害人到通身軀生疼，害人到家內，害人到家業一盡清楚。伊看人病痛比看一棚戲khah好，伊聽見人悲哀&ecirc;聲，親像聽見好&ecirc;音樂。囝兒攏死，家業攏了伊貼手叫萬歲。人類&ecirc;中間取這款&ecirc;態度&ecirc;人是無少；總是毋捌主&ecirc;人是無奇怪，佇教會&ecirc;中間若有，通台灣&ecirc;兄弟姊妹著替伊祈禱。有時兄弟得罪咱，咱就想空、想縫欲害伊到無thang食無thang穿，尚且koh拍死伊&ecirc;雞ah，用按呢做歡喜。</p><br />
<p>　　若有人勸親像這款&ecirc;心肝，就是做基督&ecirc;大對敵。</p><br />
<p>　　今頂面所寫濟濟予咱thang分別幾個所行。濟濟人掛慮&agrave;i教會興袂免得著掛慮教會毋知有著病&aacute;無，若著病決斷袂勇健。所以著事先除去撒旦&ecirc;所行，然後有ǹg望佇將來。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">"KUÍ Ê KHOÁN"</p><br />
<p style="text-align: center;">&nbsp;(Ngá-kok. 3:15)</p><br />
<p>&nbsp;&nbsp; &nbsp;Kuí bô ū tiāⁿ-tio̍h ê khoán-sit, chi̍t kok kóng chi̍t-khoán, chiū chi̍t-lâng ia̍h kóng chi̍t-khoán. Kuí sī tuì tó-lâi?</p><br />
<p>&nbsp;&nbsp; &nbsp;"Sat-tàn piàn kiâⁿ thiⁿ-ē, óng-lâi bô tiāⁿ-tio̍h," (Iok-pek 1:1－17) Lâng nā thiaⁿ-kìⁿ kuí chiū kiaⁿ, khoàⁿ-kìⁿ kuí chiū cháu kàu bô lō͘ thang khì bih. Chóng-sī nā kan-ta thiaⁿ-kìⁿ, kan-ta khoàⁿ-kìⁿ sī bô sím-mi̍h thang kiaⁿ Lâng siông-siông m̄-bián kiaⁿ ê chhut-la̍t kiaⁿ, eng-kai tio̍h kiaⁿ--ê, boē hiáu thang kiaⁿ. Taⁿ sím-mi̍h sī thang kiaⁿ ê? Lán tio̍h tò siūⁿ khoàⁿ, khoàⁿ lán ta̍k ê só͘ choè, sī ha̍p tī Sèng-sîn á-sī sio̍k tī kuí ê khoán, nā-sī só͘ kiâⁿ chhin-chhiūⁿ kuí che chiah sī thang kiaⁿ--ê.</p><br />
<p>&nbsp; &nbsp; Sat-tàn ê kè-e̍k chin-chiàⁿ gâu, i ê sū-gia̍p chin-chiàⁿ toā, I siat ha̍k-hāu tī ta̍k lâng ê sim-koaⁿ, hō͘ lâng beh o̍h khah lī-piān, I ia̍h siat kang-tiûⁿ tī ta̍k lâng ê ke-lāi, só͘ chhut lóng-sī Sat-tàn ê sán-bu̍t. I chhiàⁿ lâng kang-chîⁿ toā-pah, hō͘ lâng khah him-siān. Chhin-chhiūⁿ chit-khoán chī-chuī oē thoat-lī Mò͘-kuí kap i ê só͘ kiâⁿ? Bô poàⁿ lâng oē, to̍k-to̍k sio̍k tī Ki-tok ê lâng oē tit-tio̍h khuì-la̍t nā-tiāⁿ. Só͘-í lâng nā m̄-sī put-sî kéng-séng kî-tó kiû Siōng-tè pang-chān, chiū só͘ kiâⁿ siông-siông oē hián-chhut kuí ê khoán.</p><br />
<p>&nbsp;&nbsp;&nbsp; Ū chi̍t-khoán ê lâng khoàⁿ hó kap pháiⁿ bū-bū, oh-tit hun-bêng, tì-kàu só͘ choè ū sî hó lia̍h choè pháiⁿ, ia̍h thàn Mô͘-kuí lia̍h-chò ha̍p tō-lí. Koh chi̍t-khoán ê lâng chai só͘-choè sī m̄-tio̍h m̄-kú choan-choan siūⁿ tō-lí oh tit si̍t-hêng, kam-goān chhú kuí ê khoán lâi choè. Sù-tô͘ Ngá-kok ia̍h ū hun-bêng Téng-bīn--ê kap toē-bīn--ê, Lâng nā bat téng-bīn ê tì-huī chiū oē hun-piat bêng-bêng tī ba̍k-chiu chêng. Lâng nā jia̍t-sim tī Chú ê tō-lí, I beh ēng sim ti-hông.</p><br />
<p>&nbsp;&nbsp; &nbsp;ín-iú lâng chiū-sī Mô͘-kuí só͘ ài ēng ê hong-hoat. Hā-oa siū ín-iú (Chhòng-sè-kì 3:1－7) A-khap ông siū ín-iú (I. Lia̍t-ông 21:21－23) Tāi-pi̍t ông siū ín-iú (I Le̍k-tāi 21: ) Chóng-sī lâng ia̍h ín-iú lâng, che m̄-sī lâng ê khoán, sī kuí ê khoán. Chhin-chhiūⁿ chia̍h hun chia̍h chiú ê lâng ài lâng kap i chhin-chhiūⁿ. ài siū-khì ê lâng kóng lâng ê pháiⁿ-oē, ài lâng kap i saⁿ-kap khì, ài lâng khí oan-ke, sái-sō lâng sio-phah. Chhin-chhiūⁿ che, choè Ki-tok tô͘ ê tek-khak m̄-thang hián-chhut; in-uī che sī kuí ê khoán.</p><br />
<p>&nbsp;&nbsp;&nbsp; Lâng lia̍h siū-khì choè pêng-siông, thàn su-io̍k lâi siū-khì. Hō͘ báng-á tèng-tio̍h the̍h soh beh lâi pa̍k, giâ to beh lâi thâi. Ū lâng chin gâu thun-lún, sī tuì thiàⁿ-thàng lâi thun-lún. Ū lâng lóng boē thun-lún, sió-sū toā siū-khì; che sī lán siông-siông tú-tio̍h. Chóng-sī siū-khì ê lâng toā sī-pún, tú-tú kap tī hûn-bōng tiong, ka-kī ēng chio̍h-thâu siong-hāi ê lâng siōng-khoán (Ka-lia̍p 5:1－5) Chit-khoán nā bô siūⁿ chiū lia̍h choè pêng-siông; Chóng-sī nā-siūⁿ khoàⁿ chiū chai, che sī Kuí ê khoán.</p><br />
<p>&nbsp;&nbsp; &nbsp;Chhiúⁿ-te̍h Thian-kok hó ê chéng-chí (Má-thài 13:19) "Hit ê phái ê chiū kàu chiong só͘ iā tī i ê sim-nih ê chhiúⁿ-khì." Mô͘-kuí siông-siông chhē-phāng beh chhiúⁿ te̍h Thian-kok hó ê chéng-chí. Chhin-chhiūⁿ tī kàu-hoē ê tiong-kan, nā ū lâng chin jia̍t-sim tī gín-ná, siūⁿ choē-choē chin hó ê hong-hoat beh chiong Ki-tok ê tō-lí thoân hō͘ in, lán tio̍h kín-kín kā i chàn-sêng, kap i saⁿ-kap chhut-la̍t, pang-chān i só͘ chài boē kàu--ê. M̄-nā bô chàn-sêng, hoán-tńg chó͘-tòng, che kiám m̄-sī chhiúⁿ-te̍h Thian-kok hó ê chéng-chí mah? Kiám-chhái hiaⁿ-tī ê tiong-kan ū lâng chin jia̍t-sim tha̍k sèng-keng, jia̍t-sim kî-tó, jia̍t-sim thoân Chú ê miâ; lán soà kóng i teh khí siáu. Che m̄-chai sī Mô͘-kuí ê siaⁿ á-sī Sèng-sîn teh chè-hān m̄-thang siuⁿ jia̍t-sim ê siaⁿ? Chóng-sī lán chai ta̍k-lâng ho̍k-sāi Chú bô kàu-gia̍h, ke-thiⁿ jia̍t-sim sī eng-kai.</p><br />
<p>&nbsp;&nbsp;&nbsp; Hāi lâng. Iok-pek siū-hāi (Iok-pek 1:6－19) Sat-tàn hāi lâng kàu thong seng-khu siⁿ thiàⁿ, hāi lâng kàu ke-lāi, hāi lâng kàu ke-gia̍p it-chīn chheng-chhó. I khoàⁿ lâng pīⁿ-thiàⁿ pí khoàⁿ chi̍t-píⁿ-hì khah hó, I thiaⁿ-kìⁿ lâng pi-ai ê siaⁿ, chhin-chhiūⁿ thiaⁿ-kìⁿ hó ê im-ga̍k. kiáⁿ-jî lóng-sí, ke-gia̍p lóng liáu I tah-chhiú kiò bān-soè. Jîn-luī ê tiong-kan chhú chit-khoán ê thài-tō͘ ê lâng sī bô chió; chóng-sī m̄-bat Chú ê lâng sī bô kî-koài, tī kàu-hoē ê tiong-kan nā ū, thong Tâi-oân ê hiaⁿ-tī chí-bē tio̍h thoè i kî-tó. Ū sî hiaⁿ-tī tek-choē lán, lán chiū siūⁿ khang, siūⁿ phāng beh hāi i kàu bô thang chia̍h bô thang chhēng, siōng-chhiáⁿ koh phah-sí i ê koe-ah, ēng án-ni choè hoaⁿ-hí.</p><br />
<p>&nbsp;&nbsp; &nbsp;Nā ū lâng khǹg chhin-chhiūⁿ chit khoán ê sim-koaⁿ, chiū-sī choè Ki-tok ê toā tuì-te̍k.</p><br />
<p>&nbsp;&nbsp;&nbsp; Taⁿ téng-bīn só͘ siá choē-choē hō͘ lán thang hun-piat kuí ê só͘ kiâⁿ. Choē-choē lâng khoà-lū ài Kàu-hoē heng-boē-bián tit-tio̍h khoà-lū Kàu-hoē m̄ chai ū tio̍h pīⁿ á bô, nā tio̍h pīⁿ koat-toàn boē ióng kiāⁿ. Só͘-í tio̍h tāi-seng tû-khì Sat-tàn ê só͘ kiâⁿ, jiân-āu ū ǹg-bāng tī chiong-lâi.</p></div>
</body>
</html>