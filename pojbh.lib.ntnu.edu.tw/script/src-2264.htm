<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-一滴一滴的水</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,一滴一滴的水,Chi̍t tih chi̍t tih ê chuí,芥菜子">
<meta name="description" content="一滴一滴的水
(續接前號)
(11)
守錢奴
         一个守錢奴將伊一tè金角 tâi佇土內，也逐日去遐看來做快樂。有一日知伊彼tè金角予人偷提去，真傷悲，就出大聲吼。隔壁的人看見伊">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f66fa35422b.jpg" target="src"><img src="../album/artical/49f66fa35422b.jpg" border="0"></a></td>
          <td width="30" align="right">
          	          	  <a href="src-2265.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-6</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：一滴一滴的水 Chi̍t tih chi̍t tih ê chuí</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="TEXT-ALIGN: center">一滴一滴的水</p><br />
<p style="TEXT-ALIGN: center">(續接前號)</p><br />
<p style="TEXT-ALIGN: center">(11)</p><br />
<p style="TEXT-ALIGN: center">守錢奴</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 一个守錢奴將伊一tè金角 tâi佇土內，也逐日去遐看來做快樂。有一日知伊彼tè金角予人偷提去，真傷悲，就出大聲吼。隔壁的人看見伊按呢就共伊講。「請免傷悲，提這tè石頭tâi佇彼空，也想彼tè是金，就彼tè石頭，對你來看佮黃金是相同；因為黃金佇彼空的時，你都攏無用--伊。」</p><br />
<p>&nbsp; 教示&nbsp;&nbsp;&nbsp;&nbsp; 咱不時teh聽寶貝的真理，毋知有幾个提利用彼个寶貝？若是有入無出，心內所積聚的真理，佮彼tè石頭有啥物kò樣？！<strong>著行</strong>！！</p><br />
<p style="text-align: center;">&nbsp;(12)</p><br />
<p style="text-align: center;">驢佮螽斯 (蟋蟀)</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 這日，一隻驢仔聽見濟濟隻螽斯 teh唱歌，in 的聲音予伊真歡喜，到伊的心肝希望真愛得著彼款好的聲音來唱歌。驢仔就問螽斯講，「列位的聲音會 遐爾好，到底是食甚物秘方？」總是in應講「阮kan-ta suh露水nā-tiāⁿ。」驢仔就決心欲食露水通得著好的聲音，總是後來無久連鞭餓死。</p><br />
<p>教示&nbsp;&nbsp;&nbsp;&nbsp; 看見別人的所做，愛tú-tú按呢來學，彼款的人，無久螽斯發見伊本身是佮驢仔平戇。</p><br />
<p>&nbsp;</p><br />
<p style="text-align: center;">(13)</p><br />
<p style="text-align: center;">酒醉的丈夫。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 一个婦人人，伊的丈夫不時酒醉。伊有用濟濟的方法愛欲雨伊的丈夫改心，總是攏無彩工。有一暗朋友chhoā酒醉的丈夫轉來的時，伊就閣chhoā伊到附近的墓仔埔。婦人人就穿真歹看的衫，面tì 痟鬼仔殼，聽候伊的丈夫精神。後來就用莊嚴的態度ná行倚來，提食物予--伊，用生凊的聲共伊講，「起來食，phâng物予死人食的，就是我的職務lah！」丈夫就講，「Ah，可惜你捌我無深，設使你若佮我較相熟，你的確無phâng遮个物，你欲koāⁿ燒酒來予我lim！」&nbsp;&nbsp;&nbsp;</p><br />
<p>教示&nbsp;&nbsp;&nbsp; 結tēng 的習慣就是第二天性。</p><br />
<p style="text-align: center;">&nbsp;(14)</p><br />
<p style="text-align: center;">獅佮蛇</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 有威嚴的獅teh揣食物的時，忽然看著一尾蛇，khûn-khūn teh曝日。獅因為腹肚枵，尚且袂得達目的，知蛇袂食得的因端；隨時用高慢的態度，將伊的前跤來that彼尾蛇。蛇大受氣，就對獅大力tok一下。這隻樹林的英雄teh欲死的時，蛇就對獅講，「緊死，緊好！你拍算你的強，佮權力，有夠額通救你毋免拄著滅無！！？你著知雖罔2無tio̍k 的獸罔無tio̍k 的獸，若犯著chhèng-lō͘ 猶原會全滅壓制家。」</p><br />
<p>教示&nbsp;&nbsp;&nbsp; 無禮高慢的人ah，你的後面有相當的破滅teh綴你！！</p><br />
<p style="text-align: center;">&nbsp;(15)</p><br />
<p style="text-align: center;">獅、牛、山羊、綿羊。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 有一擺牛，山羊綿羊佮獅相saⁿ-kap約束欲將所得著的物saⁿ-kap分。無久山羊所張的 ta̍uh仔有當著一隻大鹿。所以山羊隨時召集伊的同伴。獅就將彼隻大鹿分做四份，中間上好的份留起來就講，「我是獅，我應該著得這份。」後來提一份講，「這份照正當的權利是我的，設使恁若是愛知，才來講看！強者的權利lah！」閣再提第三份 hē佇身邊講，「這份是勇者的，若是所chhun這份，恁若有人敢摸看bāi！」伊的同伴無應半句話，緊起跤逃走。</p><br />
<p>教示&nbsp;&nbsp;&nbsp; 佮傷強--的，抑是狡獪--的結朋友是戇。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Chi̍t tih chi̍t tih ê chuí</p><br />
<p align="center">(Soà-chiap chêng-hō)</p><br />
<p align="center">(11)</p><br />
<p align="center">Siú-chîⁿ-lô͘</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Chi̍t ê siú-chîⁿ-lô͘ chiong i chi̍t-tè kim-kak tâi tī thô͘ lāi, iā ta̍k-ji̍t khì hia khoàⁿ lâi choè khoài-lo̍k. Ū chi̍t-ji̍t chai i hit-tè kim-kak hō͘ lâng thau-the̍h khì, chin siong-pi, chiū chhut toā siaⁿ háu. Keh-piah ê lâng khoàⁿ-kìⁿ i án-ni chiū kā i kóng. "Chhiáⁿ bián siong-pi, the̍h chit-tè chio̍h-thâu tâi tī hit-khang, iā siūⁿ hit tè sī kim, chiū hit-tè chio̍h-thâu, tuì lí lâi khoàⁿ kap n̂g-kim sī saⁿ-tâng; in-uī n̂g-kim tī hit-khang ê sî, lí to lóng bô ēng--i."</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; KÀ-SÎ Lán put-sî teh thiaⁿ pó-poè ê Chin-Lí, m̄ chai ū kuí ê the̍h lī-ēng hit ê pó-poè? Nā-sī ū ji̍p bô chhut, sim-lāi só͘ chek-chū ê chin-lí, kap hit-tè chio̍h-thâu ū sím-mi̍h kò-iūⁿ?! TIO̍H KIÂⁿ!!</p><br />
<p style="text-align: center;">&nbsp;(12)</p><br />
<p align="center">Lû kap Chiong-su (sek-sut)</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Chit-ji̍t, chi̍t chiah lû-á thiaⁿ-kìⁿ choē-choē chiah chiong-su teh chhiùⁿ-koa, in ê siaⁿ-im hō͘ i chin hoaⁿ-hí, kàu i ê sim-koaⁿ hi-bōng chin ài tit-tio̍h hit-khoán hó ê siaⁿ-im lâi chhiùⁿ-koa. Lû-á chiū mn̄g chiong-su kóng, "Lia̍t-uī ê siaⁿ-im oē hiah-nih hó, tauh-tí sī chia̍h sím-mi̍h pì-hng?" Chóng-sī in ìn kóng "Goán kan-ta suh lō͘-chuí nā-tiāⁿ." Lû-á chiū koat-sim beh chia̍h lō͘-chuí thang tit-tio̍h hó ê siaⁿ-im, chóng-sī āu-lâi bô-kú liâm-piⁿ gō-sí.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; KÀ-SĪ Khoàⁿ-kìⁿ pa̍t lâng ê só͘ choè, ài tú-tú án-ni lâi o̍h, hit-khoán ê lâng, bô-kú liâm-piⁿ hoat-kiàn i pún-sin sī kap lû-á pîⁿ-gōng.</p><br />
<p style="text-align: center;">&nbsp;(13)</p><br />
<p align="center">Chiú-chuì ê tiōng-hu.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Chi̍t ê hū-jîn-lâng, i ê tiōng-hu put-sî chiú-chuì. I ū ēng choē-choē ê hong-hoat ài beh hō͘ i ê tiông-hu kái-sim, chóng-sī lóng bô chhái-kang. Ū chi̍t-àm pêng-iú chhoā chiú-chuì ê tiōng-hu tńg-lâi ê sî, i chiū koh chhoā i kàu hū-kūn ê bōng-á-po͘. Hū-jîn-lâng chiū chhēng chin pháiⁿ khoàⁿ ê saⁿ, bīn tì siáu-kuí-á-khak, thèng-hāu i ê tiōng-hu cheng-sîn. āu-lâi chiū ēng chōng-giâm ê thài-tō͘ ná kiâⁿ oá lâi, the̍h chia̍h-mi̍h hō͘--i, ēng chhiⁿ-chhìn ê siaⁿ kā i kóng, "Khí lâi chia̍h, phâng mi̍h hō͘ sí-lâng chia̍h ê, chiū-sī goá ê chit-bū lah!" Tiōng-hu chiū kóng, "Ah, khó-sioh lí bat goá bô chhim, siat-sú lí nā kap goá khah siong-sek, lí tek-khak bô phâng chiah ê mi̍h, lí beh koāⁿ sio-chiú lâi hō͘ goá lim!" KÀ-SĪ Kiat-tēng ê si̍p-koàn chiū-sī tē-jī thian-sèng.</p><br />
<p style="text-align: center;">&nbsp;(14)</p><br />
<p align="center">Sai kap choâ</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ū ui-giâm ê sai teh chhē chia̍h-mi̍h ê sî, hut-jiân khoàⁿ-tio̍h chi̍t-bé choâ, khûn-khūn teh pha̍k-ji̍t. Sai in-uī pak-tó͘ iau, siōng-chhiáⁿ boē tit ta̍t bo̍k-tek, chai choâ boē chia̍h-tit ê in-toaⁿ; suî-sî ēng ko-bān ê thài-tō͘, chiong i ê chêng-kha lâi that hit-bé choâ. Choâ toā siū-khì, chiū tuì sai toā-la̍t tok chi̍t ē. Chit chiah chhiū-nâ ê eng-hiông teh-beh sí ê sî, choâ chiū tuì sai kóng, "Kín sí, kín hó! Lí phah-sǹg lí ê kiông, kap koân-le̍k, ū kàu-giah thang kiù lí m̄-bián tú-tio̍h bia̍t-bô!!? Lí tio̍h chai sui-bóng bô tio̍k ê siù, bóng bô tio̍k ê siù, nā hoān-tio̍h chhèng-lō͘ iuⁿ-goân oē choân-bia̍t ap-chè ka."</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; KÀ-Sī Bû-lé ko-bān ê lâng ah, lí ê āu-bīn ū siong-tong ê phò-bia̍t teh tè lí!!</p><br />
<p style="text-align: center;">&nbsp;(15)</p><br />
<p align="center">Sai, Gû, Soaⁿ-iûⁿ, Biân-iûⁿ.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ū chi̍t-pái gû, soaⁿ-iûⁿ biân-iûⁿ kap Sai saⁿ-kap iok-sok beh chiong só͘ tit-tio̍h ê mi̍h saⁿ-kap pun. Bô kú soaⁿ-iûⁿ só͘ tiuⁿ ê ta̍uh-á ū tng tio̍h chi̍t-chiah toā-lo̍k. Só͘-í soaⁿ-iûⁿ suî-sî tiàu-chi̍p i ê tâng-phoāⁿ. Sai chiū chiong hit-chiah toā-lo̍k pun-choè sì hūn, tiong-kan siāng-hó ê hūn lâu khí-lâi chiū kóng, "Goá sī sai, goá eng-kai tio̍h tit chit-hūn." āu-lâi the̍h chi̍t hūn kóng, "chit-hūn chiàu chèng-tong ê koân-lī sī goá ê, siat-sú lín nā sī ài chai, chiah lâi kóng khoàⁿ! Kiông-chiá ê koân-lī lah!" Koh-chài the̍h tē saⁿ hūn hē tī sin-piⁿ kóng, "chit-hūn sī ióng-chiá ê, nā sī só͘ chhun chit-hūn, lín nā ū lâng káⁿ bong khoàⁿ bāi!" I ê tâng-phoāⁿ bô ìn poàⁿ kù oē, kín khí-kha tô-cháu. KÀ-Sī Kap siuⁿ kiông--ê, á-sī káu-koài--ê kiat pêng-iú sī gōng.</p></div>
</body>
</html>