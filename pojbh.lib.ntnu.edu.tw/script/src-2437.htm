<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-淡水中學</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,淡水中學,Tām-suí Tiong-o̍h,芥菜子">
<meta name="description" content="淡水中學
(柯設偕)    淡水中學是佇1914年3月9號設立開校。到今年已經是13年久lah。通講是本島中第一久的私立的中學。也出業生已經有9回，共67名。現在教員14 位，學生倚200名。漸漸有">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f6b26ac3de3.jpg" target="src"><img src="../album/artical/49f6b26ac3de3.jpg" border="0"></a></td>
          <td width="30" align="right">
          	          	  <a href="src-2438.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：淡水中學 Tām-suí Tiong-o̍h</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Koa Siat-kai 柯設偕</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">淡水中學</p><br />
<p style="text-align: center;">(柯設偕)<br />&nbsp;&nbsp;&nbsp; 淡水中學是佇1914年3月9號設立開校。到今年已經是13年久lah。通講是本島中第一久的私立的中學。也出業生已經有9回，共67名。現在教員14 位，學生倚200名。漸漸有ná teh進步。通講地基已經在lah。對taⁿ起穩當會受上帝的大幫贊，發展隆盛，利益濟濟人，閣通榮光天國佇台灣。</p><br />
<p>&nbsp;&nbsp;&nbsp; 逐年有募集新入生。Mâ年4月新學年，猶原有欲閣募集。所以大大向望讀報的兄姊，鬥廣告，鬥宣傳這間學堂，予濟濟人會知，會了解這間的精神，佮理想。也向望濟濟人會來入這間學堂。</p><br />
<p>&nbsp;&nbsp;&nbsp; 常常捌有人，到眾人攏入學清楚了，才欲來交涉，看有甚物特別的路。這款實在有時真通同情，m̄-kú袂免得濟濟不便，也較費氣。有時姑不將著加等一年，真不幸。</p><br />
<p>&nbsp;&nbsp;&nbsp; 所以向望大家量早鬥招呼，鬥鼓舞，也代先寄批予校長，對本校請求規則書，較早備辦設法，予伊較好勢，毋sái過期，也受拒絕。</p><br />
<p>&nbsp;&nbsp;&nbsp; Taⁿ大大向望讀報的兄姊，歡喜為著淡水中學鬥招呼，無論會內，會外，鬥鼓舞，予濟濟人來支援咱教會的學堂：就是利益教會佮社會。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Tām-suí Tiong-o̍h</p><br />
<p style="text-align: center;">&nbsp;(Koa Siat-kai)</p><br />
<p>Tām-suí Tiong-o̍h sī tī 1914 nî 3 ge̍h 9 hō siat-li̍p khai-hāu.&nbsp; Kàu kin-nî í-keng sī 13 nî-kú lah.&nbsp; Thang kóng sī pún-tó tiong tē-it kú ê su-li̍p ê Tiong-o̍h.&nbsp; iā chhut-gia̍p-seng í-keng ū 9 hoê, kiōng 67 miâ.&nbsp; Hiān-chāi kàu-oân 14 uī, ha̍k-seng oá 200 miâ.&nbsp; Chiām-chiām ū ná teh chìn-pō͘.&nbsp; Thang kóng toē-ki í-keng chāi lah.&nbsp; Tuì taⁿ khí ún-tàng oē siū Siōng-tè ê toā pang-chān, hoat-tián liông-sēng, lī-ek choē-choē lâng, koh thang êng-kng Thian-kok tī Tâi-oân.</p><br />
<p>Ta̍k-nî ū bō͘-chi̍p sin-ji̍p seng.&nbsp; Mâ-nî 4 ge̍h sin ha̍k-liân, iû-goân ū beh koh bō͘-chi̍p.&nbsp; Só͘-í toā-toā ǹg-bāng tha̍k pò ê hiaⁿ-chí, tàu kóng-kò, tàu soan-thoân chit-keng o̍h-tn̂g, hō͘ chē-chē lâng oē chai, oē liáu-kái chit-keng ê cheng-sîn, kap lí-sióng.&nbsp; iā ǹg-bāng choē-choē lâng oē lâi ji̍p chit-keng o̍h-tn̂g.</p><br />
<p>Siông-siông bat ū lâng, kàu chèng-lâng lóng ji̍p o̍h chheng-chhó liáu, chiah beh lâi kau-sia̍p, khoàⁿ ū sím-mi̍h te̍k-pia̍t ê lō͘.&nbsp; Chit-khoán si̍t-chāi ū-sî chin thang tông-chêng, m̄-kú boē-bián-tit choē-choē put-piān, iā khah huì-khì.&nbsp; Ū-sî ko͘-put-chiong tio̍h ke tán chi̍t-nî, chin put-hēng.</p><br />
<p>Só͘-í ǹg-bāng tāi-ke liōng-chá tàu chio-ho͘, tàu kó͘-bú, iā tāi-seng kià phoe hō͘ Hāu-tiúⁿ, tuì pún-hāu chhéng-kiû kui-chek-su, khah-chá pī-pān siat-hoat, hō͘ i khah hó-sè, m̄-sái kè kî, iā siū kū-choa̍t.</p><br />
<p>Taⁿ toā-toā ǹg-bāng tha̍k-pò ê hiaⁿ-chí, hoaⁿ-hí uī-tio̍h Tâm-suí Tiong-o̍h tàu chio-ho͘, bô-lūn hoē-lāi, hoē-goā, tàu kó͘-bú, hō͘ choē-choē lâng lâi chi-goân lán kàu-hoē ê o̍h-tn̂g: chiū-sī lī-ek kàu-hoē kap Siā-hoē.</p></div>
</body>
</html>