<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-一滴一滴的水</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,一滴一滴的水,Chi̍t tih chi̍t tih ê chuí,芥菜子">
<meta name="description" content="「一滴一滴的水」
(紲接以前)
(7)
神佮車夫
有一个人駛一隻馬車，載真濟物，經過爛溝糜的細條路；因為車輪牢土糜。，所以馬拖攏袂進前。
為著按呢，這个人。全然無勞碌，隨時跪落佇土糜頂，大聲">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4baad808251e0.jpg" target="src"><img src="../album/artical/4baad808251e0.jpg" border="0"></a></td>
          <td width="30" align="right">
          	          	  <a href="src-3968.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-5</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：一滴一滴的水 Chi̍t tih chi̍t tih ê chuí</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="text-align: center;">「一滴一滴的水」</p><br />
<p style="text-align: center;">(紲接以前)</p><br />
<p>(7)</p><br />
<p align="center">神佮車夫</p><br />
<p>有一个人駛一隻馬車，載真濟物，經過爛溝糜的細條路；因為車輪牢土糜。，所以馬拖攏袂進前。</p><br />
<p>為著按呢，這个人。全然無勞碌，隨時跪落佇土糜頂，大聲hiu神來幫贊。</p><br />
<p>神就應講，「貧惰的人ah，將你的肩頭掛佇車輪，出力照所會來sak，按呢iáu-kú若著欠用我的幫贊，我就歡喜聽lah ！著會記得彼句俗語講，「天幫贊自助的人。」</p><br />
<p>&nbsp;</p><br />
<p>教示</p><br />
<p>常常聽見人teh祈禱的時，所求佮這款siâng類--的不止濟。「爸ah，你的福音到台灣已經五十外年久lah！但是來信你的人是真少。求你著將你的神開啟 in 的心，予in緊緊來佮阮相佮行這條天的路，通來得著你的所應允的福氣......」這款的所求毋知有功效抑無？拍算少少人teh想。這款的祈禱毋但無功效，反轉對神真無禮，是屬佇命令神的所求。著愛斟酌！應該著按呢求：- 「爸ah，求你赦免阮貧惰的罪。賞賜阮好記智，予阮常常會記得你，來體貼主的艱苦，幫贊阮gâu出力做你的工，通緊招呼未信的人來歸你......」</p><br />
<p>(8)</p><br />
<p align="center">歕笛仔的人</p><br />
<p>一隊的兵，佇一擺相thâi的時，thâi輸。一个歕笛仔的人予人掠--去。對敵欲共伊槍殺的時，就大聲吼講。「Ah，列位啥事欲thâi我？我的手毋bat犯著thâi人的罪。」對敵應講，」實在有影，毋kú你用笛仔 kiau-so眾人來犯thâi人罪；所以你應該也著受siâng款的運命才會做得。」</p><br />
<p>教示</p><br />
<p>煽動人做歹的人，伊的罪過是佮彼个去做的人平平重。</p><br />
<p>&nbsp;</p><br />
<p>(9)</p><br />
<p align="center">穿羊皮的豺狼</p><br />
<p>有一擺，一隻豺狼，穿羊皮的衫；佇一个中間，伊的變裝有大成功；所以會得通佇羊群的中間來苦楚濟濟的羊仔。總是到路尾予人發見--著；顧羊的人隨時共伊拍死，將伊的身屍佮所穿的衫，做一下吊佇樹頂，通做別隻豺狼的境警戒。</p><br />
<p>附近的人看見羊仔按呢來吊佇樹裡大驚惶，中間一个問講。「將你的羊吊佇遐是啥物理由？」顧羊的應講。Hé也--是！彼是豺狼所利用teh 包身軀的羊皮nā-tiāⁿ。」</p><br />
<p>教示</p><br />
<p>人袂會得通對外面來判斷--得。</p><br />
<p>&nbsp;</p><br />
<p>(10)</p><br />
<p align="center">暗光佮螽斯 (蟋蟀)</p><br />
<p>一隻暗光鳥歇佇空殼樹的內面teh睏tàu。樹跤的草內一隻螽斯大聲teh唱歌。暗光真無歡喜就叫伊去別位，總是螽斯毋但無聽伊的話去別位，紲講，「正直的人是暗時才有睏。」無細膩做伊閣再直直較大聲來吼。</p><br />
<p>暗光暫時恬恬，後來婉轉伊的話講，「我實在是愛聽你的歌，毋kú真愛睏，所以才叫你去別位；今若kah是袂睏得，做你唱，免細膩。也我遮有淡薄甜茶，lim了會真好聲，你若無嫌peh 起來樹頂的勞苦，請來lim，我欲將這做你的好聲音的報賞。」</p><br />
<p>戇的螽斯，隨時peh上樹頂欲lim 甜茶。暗光隨時共伊teh死；所以得著通安然好睏。</p><br />
<p>教示</p><br />
<p>要求忽然變拜託，彼款的人毋通信用--伊。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center"><strong>"Chi̍t tih chi̍t tih ê chuí"</strong></p><br />
<p align="center">(Soà-chiap í-chêng)</p><br />
<p align="center">(7)</p><br />
<p align="center">Sîn kap Chhià-hu</p><br />
<p>&nbsp; Ū chi̍t ê lâng sái chi̍t-chiah bé-chhia, chài chin-chē mi̍h, keng-kè noā-kau-bê ê soè tiâu lō͘; in-uī chhia-lián tiâu thô͘-bê., só͘-í bé thoa lóng boē chìn-chêng.</p><br />
<p>&nbsp; uī-tio̍h án-ni, chit ê lâng. choân-jiân bô lô-le̍k, suî-sî kuī-lo̍h tī thô͘-bê téng, toā siaⁿ hiu sîn lâi pang-chān.</p><br />
<p>&nbsp; Sîn chiū ìn kóng, "Pîn-toāⁿ ê lâng ah, chiong lí ê keng-thâu khoà tī chhia-lián, chhut-la̍t chiàu só͘ oē lâi sak, án-ni iáu-kú nā tio̍h khiàm-ēng goá ê pang-chān, goá chiū hoaⁿ-hí thiaⁿ lah ! Tio̍h oē kì-tit hit kù sio̍k-gú kóng, "Thiⁿ pang-chān chū-chō͘ ê lâng."</p><br />
<p><strong>KÀ-SĪ</strong></p><br />
<p>&nbsp; Siông-siông thiaⁿ-kìⁿ lâng teh kî-tó ê sî, só͘ kiû kap chit-khoán siâng luī--ê put-chí choē. " Pē-ah, Lí ê hok-im kàu Tâi-oân í-keng gō͘-cha̍p goā nî kú lah! nā-sī lâi sìn lí ê lâng sī chin chió. Kiû Lí tio̍h chiong Lí ê sìn khui-khé in ê sim, hō͘ in kín-kín lâi kap goán saⁿ-kap kiâⁿ chit-tiâu thiⁿ ê lō͘, thang lâi tit-tio̍h Lí ê só͘ èng-ún ê hok-khì........" Chit-khoán ê só͘ kiû m̄ chai ū kong-hāu á-bô? Phah-sǹg chió-chió lâng teh siūⁿ. Chit-khoán ê kî-tó m̄-nā bô kong-hāu, hoán-tńg tuì Sîn chin bô lé, sī sio̍k tī bēng-lēng Sîn ê só͘-kiû. Tio̍h ài chim-chiok! Eng-kai tio̍h án-ni kiû: - "Pē-ah, kiû-lí sià-bián goán pîn-toāⁿ ê choē.Siúⁿ-sù goán hó kì-tì, hō͘ goán siông-siông oē kì-tit lí, lâi thé-thiap Chú ê kan-khó͘, pang-chān goán gâu chhut-la̍t choè lí è kang, thang kín chio-ho͘ bē sìn ê lâng lâi kui lí............"</p><br />
<p align="center">(8)</p><br />
<p align="center">Pûn ta̍t-á ê lâng</p><br />
<p>&nbsp; Chi̍t-tuī ê peng, tī chi̍t pái sio-thâi ê sî, thâi su. Chi̍t ê pûn ta̍t-á ê lâng hō͘ láng liah2--khi. Tuì-te̍k beh kā i chhèng-sat ê sî, chiū toā siaⁿ háu kóng. "Ah, lia̍t-uī siáⁿ-sū beh thâi goá? Goá ê chhiú m̄-bat hoān-tio̍h thâi-lâng ê choē."Tuì-te̍k ìn kóng,"Si̍t-chāi ū iáⁿ, m̄-kú lí ēng ta̍t-á kiau-so chèng-lâng lâi hoān thâi lâng choē; só͘-í lí eng-kai iā tio̍h siū siâng-khoán ê ūn-bēng chiah oē choè-tit."</p><br />
<p><strong>KÀ-SĪ</strong></p><br />
<p>Siàn-tōng lâng choè phái ê lâng, i ê choē-koà sī kap hit ê khì choè ê lâng pîⁿ-pîⁿ tāng.</p><br />
<p align="center">(9)</p><br />
<p align="center">Chhēng iûⁿ-phê ê chhâi-lông</p><br />
<p>&nbsp; Ū chi̍t-pái, chi̍t-chiah chhâi-lông, chhēng iûⁿ-phê ê saⁿ; tī chi̍t ê tiong-kan, i ê piàn-chong ū toā sêng-kong; só͘-í oē tit-thang tī iûⁿ-kûn ê tiong-kan lâi khó͘-chhó͘ choē-choē ê iûⁿ-á. Chóng-sī kàu lō͘-bé, hō͘ lâng hoat-kiàn--tio̍h; kò͘-iûⁿ ê lâng suî-sî kā i phah sí, chiong i ê sin-si kap só͘ chhēng ê saⁿ, choè chi̍t-ē tiàu tī chhiū-téng, thang choè pat2 chiah chhâi-lông ê kéng-kài.</p><br />
<p>&nbsp; Hū-kūn ê lâng khoàⁿ-kìⁿ iûⁿ-á án-ni lâi tiàu tī chhiū-nih toā kiaⁿ-hiâⁿ, tiong-kan chi̍t ê mn̄g kóng. "Chiong lí ê iûⁿ tiàu tī hia sī sím-mi̍h lí-iû ?" Kò͘-iûⁿ ê ìn kóng. Hé-iā--sī ! he sī chhâi-lông só͘ lī-iōng teh pau seng-khu ê iûⁿ-phê nā-tiāⁿ."</p><br />
<p><strong>KĀ-SĪ </strong>Lâng boē oē tit thang tuì goā-bīn lâi phoàⁿ-toàn--tit.</p><br />
<p>&nbsp;</p><br />
<p align="center">(10)</p><br />
<p align="center">àm-kong kap Chiong-su (sek-sut)</p><br />
<p>&nbsp; Chi̍t chiah àm-kong chiáu hioh tī khang-khak chhiū ê lāi-bīn teh&nbsp; khùn tàu. Chhiū-kha ê chháu lāi chi̍t-chiah chiong-su toā-siaⁿ teh&nbsp; chhiùⁿ-koa. àm-kong chin bô hoaⁿ-hí chiū kiò i khì pa̍t-uī, Chóng-sī chiong-su m̄-nā bô thiaⁿ i ê oē khì pa̍t-uī, soà kóng, "Chèng-ti̍t ê lâng sī àm-sî chiah ū khùn." Bô soè-jī choè i koh-chài ti̍t-ti̍t khah toā-siaⁿ lâi háu.</p><br />
<p>&nbsp; àm-kong chiām-sî tiām-tiām, āu-lâi oán-choán i ê oē kóng, "Goá si̍t-chāi sī ài thiaⁿ lí ê koa, m̄-kú chin ài khùn, só͘-í chiah kiò lí khì pa̍t-uī; taⁿ nā kah sī boē khùn-tit, choè lí chhiùⁿ, bián soè-jī. iā goá chia ū tām-po̍h tiⁿ-tê, lim liáu oē chin hó siaⁿ, lí nā bô hiâm peh khí lâi chhiū-téng ê lô͘-khó͘, chhiáⁿ lâi lim, goá beh chiong che choè-lí ê hó siaⁿ-im ê pò-siúⁿ."</p><br />
<p>&nbsp; Gōng ê chiong-su, suî-sî peh chiūⁿ chhiū-téng beh lim tiⁿ-tê. àm-kong suî-sî kā i the sí; Só͘-i tit-tio̍h thang an-jiân hó khùn.</p><br />
<p><strong>KÀ-SĪ</strong></p><br />
<p>iàu-kiû hut-jiân piàn pài-thok, hit-khoán ê lâng m̄ thang sìn-iōng--i.</p></div>
</body>
</html>