<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-恁有餅偌濟？</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,恁有餅偌濟？,Lín ū piáⁿ loā-chē?,台灣教會公報/芥菜子,明有德">
<meta name="description" content="恁有餅偌濟？
明有德
1937年5月626期       24-26
 
I. 主張
寫三年運動的事，若無寫聖經就無甚物通寫，因為若無聖經就袂會運動甚物。無聖經就欲怎樣捌主耶穌基督？無聖經就">
<meta name="author" content="國立台灣師範大學台灣文化及語言文學研究所,明有德">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-5534.htm#">台文</a>｜<a href="artical-5534.htm#">中文</a>｜<a href="artical-5534.htm#">日本語</a>｜<a href="artical-5534.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">恁有餅偌濟？</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">恁有餅偌濟？ </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第626號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1937/5</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報/芥菜子</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：24-26</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：恁有餅偌濟？ [ Lín ū piáⁿ loā-chē? ]</td>
                          </tr>
                          <tr>
                            <td class="gy12" align="left">作者：明有德 Bêng Iú-tek</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-5534.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-5534.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-5534.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-5534.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-5534.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a49p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>恁有餅偌濟？</p>
<p>明有德</p>
<p>1937年5月626期&nbsp;&nbsp;&nbsp;&nbsp;&nbsp;&nbsp; 24-26</p>
<p>&nbsp;</p>
<p>I. 主張</p>
<p>寫三年運動的事，若無寫聖經就無甚物通寫，因為若無聖經就袂會運動甚物。無聖經就欲怎樣捌主耶穌基督？無聖經就欲怎樣佮主交陪來祈禱？無祈禱欲怎樣實行主的路？</p>
<p>這月日(4月份) 3年運動的聖經研究，就是主耶穌將5个餅兩尾魚予5000人食彼站。寫這篇的時，有咧看約翰福音傳6：1-15。猶未讀一站的代先，愛讀馬可6：32-46；馬太14：13-23；路加9：10-18。若是代先讀這幾站，就較會明白約翰所記的。</p>
<p>&nbsp; 「有濟濟人綴伊，是因為看見伊所行佇病人的神蹟。耶穌上山，就佮伊的學生坐佇遐。」遐的人若是干焦因為看見伊行佇病人的神蹟才綴伊，就遐的人時無夠額明白主的意思。雖然in真感心，猶過通講in無明主的意思。In離開家己的所在真遠。為著欲綴耶穌去，in無嫌艱苦，無驚寒，熱；無嫌枵，喙焦，也有行路到in大部分所毋捌到的所在。中間有較罕得出門的破病人：in也是到佇彼所在。雖然in欲綴耶穌，通講是不止感心，猶過無明白主的意思。雖然有對主得著真大的感動，猶過in毋知伊犧牲偌濟才會感動人到按呢。</p>
<p>耶穌知遐的人的心無？有，真知影。伊看見in有真感激抑無？有，伊也是真同情in。伊知in無明白伊的父的意思，所以伊真掛慮。伊猶原掛慮伊的學生，所以有想欲chhoā in到一个靜靜的所在祈禱。伊的學生做工轉來，所報告的予主知in有變做較冷心的人。差in出去的天爸的心，in咧欲袂記得。所以主愛chhoā in去曠野修養。總是規大陣的人綴in去。因為按呢，照看主的學生無甚物機會通修養。耶穌看見遐的規大陣的人就憐憫in。因為親像羊無牧者，才用濟濟項教示in。</p>
<p>彼時in中間有濟濟的人欲去耶路撒冷赴盤過節的大筵席佮鬧熱。耶穌看見in真感覺著用一个大問題予in。伊的學生的確為著彼个問題不止著驚，因為設法彼款的問題是不止為難的事。主有問腓力講，「咱欲對佗位買餅來予遮的人食啊？」伊講按呢是咧試腓力看伊有咧想著用甚物方法來設法抑無？總是腓力無甚物咧想，是干焦罔罔咧艱苦，想講，著有錢才會做一款；阮無遐濟錢，所以袂會設法遐大的事。事實腓力應按呢，有表明伊無愛插彼个代誌，連一屑仔欲佮主相佮設法的心嘛無。總是別的學生無親像腓力，in有咧想愛來幫贊，所以講，「佇遮有一个囡仔有5个大麥餅，兩尾魚」。講到遮就親像失落起頭的精神的款講，「總是遮的予遐濟人有夠tá-lo̍h？」主知影安得烈雖然淡薄僥疑，毋過淡薄有信仰通獻做鬥幫贊的路用。囡仔的點心佮安得烈的信仰，會做主好用的物。</p>
<p>彼時主有大聲叫遐的人攏坐佇草埔。因為in徛咧聽主的話不止久，所以歡喜趁伊來坐。佇主的身邊彼个囡仔也咧徛。的確5000人的目睭攏注目咧看主，咧注意伊所欲做的事。囡仔徛佇遐咧創啥歲？欲將伊的5个餅佮兩尾魚獻予主，抑毋是？是，照看，是按呢。真奇怪。看彼个囡仔的面親像有真歡喜欲獻伊所有的。Taⁿ主欲怎樣？毋知欲提抑無？有，就按呢提，攑目，向天祝謝，擘餅分予眾人。彼時有甚物人歡喜鬥設法來分彼个物抑無？囡仔有歡喜抑無？有，毋免講。的確會做頭來幫贊主。學生怎樣？In彼時檢采真無閒。毋過推辭也未用得。毋敢推。到路尾in攏食飽。事實無夠的問題，變做有賰的問題。將彼个賰的欲怎樣？主閣再設法。伊無愛予彼个賰的來拍損。眾人閣這擺奇怪，因為看了親像少少的屑仔抾起來的時有滿12筐。</p>
<p>佇這站的聖經有通看主耶穌佮伊幾若个無甚麼會做工的學生佇5000人的社會中來做上帝的工，總是有種種的阻擋佇咧。伊的學生欠勇氣，一般人驚惶，艱苦，無一致的精神佇咧。主的精神in猶未捌，in會曉靠家己nā-tiāⁿ，猶未會曉替別人想，未曉相幫贊，未曉犧牲。總講無獨立的精神。主問講，「恁有餅偌濟？」...... 「去看覓！」</p>
<p>咱的教會檢采猶原是親像彼時的學生。總是主檢采佇咱的中間咧問？「恁有氣力偌濟？恁有獨立教會偌濟？恁有指導者偌濟？恁有長老，執事偌濟？恁有青年人偌濟？恁有主日學教員偌濟？「去看覓！」</p>
<p>II. 工作</p>
<p>三年運動春季特別傳道的工作，佇4月中有分做兩隊。</p>
<p>(1) 西部隊：有葉牧師，章牧師，偕先生，蔡牧師，高牧師佇西部各教會兩日間的講演。</p>
<p>(2) 東部隊：有鄭牧師，溫牧師，蕭教師對台東</p>
<p>到瑞穗的各教會，兩日間的講演。</p>
<p>1. 公埔教會。四月10日暗的講演，有百三人聚集。隔日禮拜日有開和會，選舉長執，下晡時有堂會升格祝賀會佮敬老會，也暗時猶原講演，攏總真盛會。</p>
<p>這間教會有60年的歷史，會友經過濟濟艱苦佮危險徛在佇主。初代的信徒已經無佇這世間，現在的會友是第2，第3代的。敬老會的時有看21个60歲以上的老會友。In也捌有幾若站的時期拄著會友親像冷心欲四散，做禮拜真少；總是佳哉這兩年來，會友漸漸閣倒轉來聖山，大家不止致意上帝國欲成佇地裡。現在出席80名，有時有140人聚集。總數有400名，一半是囡仔，也會員(大人) 100名，求道者100名。戶數59戶，是不止有異彩的教會。</p>
<p>這擺in有選舉長老6名：穆金來，卓Ki-lio̍k，羅勇，潘清，談Tiong-gī早la̍p-lí，潘Bêng，張--氏妙，呂A-pān，穆Hui-goân。大家的精神不止好，也感覺in的責任佇東部教會。現在拜堂傷細，濟濟徛佇外面，無久的確能看見新的禮拜堂，看in的勢面，連鞭會請牧師。</p>
<p>2. 新開園教會。四月13，14兩暗，攏有60左右人來聽：聚集佇蔡榮華長老的店。上帝有伊的福音廣闊逐所在，無毋是對遠遠差散伊的種子。10年前伊差一粒種子佇遮，已經咧生長，也咧欲茂盛。感謝上帝的攝理。佇這近近的頭前，的確欲看見大的進展。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-5534.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a49p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Lín ū piáⁿ loā-chē?</p>
<p>Bêng Iú tek</p>
<p>1937年5月626期&nbsp;&nbsp;&nbsp;&nbsp;&nbsp;&nbsp; 24-26</p>
<p>&nbsp;</p>
<p><strong>I. Chú-tiuⁿ</strong><strong></strong></p>
<p>&nbsp; Siá saⁿ nî ūn-tōng ê sū, nā bô siá Sèng-keng chiū bô sím-mi̍h thang siá, in-uī nā bô Sèng-keng chiū boē-oē ūn-tōng sím-mi̍h. Bô Sèng-keng chiū beh cháiⁿ-iūⁿ bat Chú Iâ-so͘ Ki-tok? Bô Sèng-keng chiū beh cháiⁿ-iūⁿ kap Chú kau-poê lâi kî-tó? Bô kî-tó beh cháiⁿ-iūⁿ si̍t-hêng Chú ê lō͘?</p>
<p>&nbsp; Chit ge̍h ji̍t(4 ge̍h hūn) 3 nî ūn-tōng ê Sèng-keng gián-kiù, chiū-sī Chú Iâ-so͘ chiong 5 ê piáⁿ nn̄g bé hî hō͘ 5000 lâng chia̍h hit chām. Siá chit phiⁿ ê sî, ū teh khoàⁿ Iok-hān Hok-im-toān 6:1-15. iáu-bē tha̍k chi̍t chām ê tāi-seng, ài tha̍k Má-khó 6:32-46; Má-thài 14:13-23; Lō͘-ka 9:10-18. Nā-sī tāi-seng tha̍k chit kuí chām, chiū khah oē bêng-pe̍k Iok-hān só͘ kì ê.</p>
<p>&nbsp; "Ū choē-choē lâng tè I, sī in-uī khoàⁿ-kìⁿ I só͘ kiâⁿ tī pīⁿ-lâng ê sîn-jiah. Iâ-so͘ chiūⁿ soaⁿ, chiū kap I ê ha̍k-seng chē tī hia." Hiah ê lâng nā-sī kan-ta in-uī khoàⁿ-kìⁿ I kiâⁿ tī pīⁿ-lâng ê sîn-jiah chiah tè I, chiū hiah ê lâng sî bô kàu-gia̍h bêng-pe̍k Chú ê ì-sù. Sui-jiân in chin kám-sim, iáu-kú thang kóng in bô bêng Chú ê ì-sù. In lī-khui ka-kī ê só͘-chāi chin hn̄g. uī-tio̍h beh tè Iâ-so͘ khì, in bô hiâm kan-khó͘, bô kiaⁿ koâⁿ, joa̍h; bô hiâm iau, chhuì-ta, iā ū kiâⁿ-lō͘ kàu in toā pō͘-hūn só͘ m̄-bat kàu ê só͘-chāi. Tiong-kan ū khah hán-tit chhut-mn̂g ê phoà-pīⁿ lâng: in iā-sī kàu tī hit só͘-chāi. Sui-jiân in beh tè Iâ-so͘, thang kóng sī put-chí kám-sim, iáu-kú bô bêng-pe̍k Chú ê ì-sù. Sui-jiân ū tuì Chú tit-tio̍h chin toā ê kám-tōng, iáu-kú in m̄-chai I hi-seng loā-choē chiah oē kám-tōng lâng kàu án-ni.</p>
<p>&nbsp; Iâ-so͘ chai hiah ê lâng ê sim bô? Ū, chin chai-iáⁿ. I khoàⁿ-kìⁿ in ū chin kám-kek á bô? Ū, I iā sī chin tông-chêng in. I chai in bô bêng-pe̍k I ê Pē ê ì-sù, só͘-í I chin khoà-lū. I iû-goân khoà-lū I ê ha̍k-seng, só͘-í ū siūⁿ beh chhoā in kàu chi̍t ê chēng-chēng ê só͘-chāi kî-tó. I ê ha̍k-seng choè kang tńg-lâi, só͘ pò-kò ê hō͘ Chú chai in ū pìⁿ-choè khah léng-sim ê lâng. Chhe in chhut-khì ê Thiⁿ Pē ê sim, in teh beh boē kì-tit. Só͘-í Chú ài chhoā in khì khòng-iá siu-ióng. Chóng-sī kui toā-tīn ê lâng tè in khì. In-uī án-ni, chiàu khoàⁿ Chú ê ha̍k-seng Bô sím-mi̍h ki-hoē thang siu-ióng. Iâ-so͘ khoàⁿ-kìⁿ hiah ê kui toā-tīn ê lâng chiū lîn-bín in. In-uī chhin-chhiūⁿ iûⁿ bô bo̍k-chiá, chiah ēng choē-choē hāng kà-sī in.</p>
<p>&nbsp; Hit-sî in tiong-kan ū choē-choē ê lâng beh khì Iâ-lō͘-sat-léng hù Poâⁿ kè-choeh ê toā iân-sia̍h kap lāu-jia̍t. Iâ-so͘ khoàⁿ-kìⁿ in chin kám-kak tio̍h ēng chi̍t ê toā būn-toê hō͘ in. I ê ha̍k-seng tek-khak uī-tio̍h hit ê hūn-toê put-chí tio̍h-kiaⁿ, in-uī siat-hoat hit khoán ê būn-toê sī put-chí uî-lân ê sū. Chú ū mn̄g Hui-le̍k kóng, "Lán beh tuì tó-uī boé piáⁿ lâi hō͘ chiah ê lâng chia̍h ah?" I kóng án-ni sī teh chhì Hui-le̍k khoàⁿ I ū teh siūⁿ tio̍h ēng sím-mi̍h hong-hoat lâi siat-hoat á-bô? Chóng-sī Hui-le̍k bô sím-mi̍h teh siūⁿ, sī kan-ta bóng-bóng teh kan-khó͘, siūⁿ kóng, tio̍h ū chîⁿ chiah oē choè chi̍t khoán; goán bô hiah choē chîⁿ, só͘-í boē oē siat-hoat hiah toā ê sū. Sū-si̍t Hui-le̍k ìn án-ni, ū piáu-bêng i bô ài chhap hit ê tāi-chì, liân chi̍t-sut-á beh kap Chú saⁿ-kap siat-hoat ê sim mā bô. Chóng-sī pa̍t ê ha̍k-seng bô chhin-chhiūⁿ Hui-le̍k, in ū teh siūⁿ ài lâi pang-chān, só͘-í kóng, "Tī chia ū chi̍t ê gín-ná ū 5 ê toā-be̍h-piáⁿ, nn̄g bé hî". Kóng kàu chia chiū chhin-chhiūⁿ sit-lo̍h khí-thâu ê cheng-sîn ê khoán kóng, "Chóng-sī chiah ê hō͘ hiah choē lâng ū kàu tá-lo̍h?" Chú chai-iáⁿ An-tek-lia̍t sui-jiân tām-po̍h giâu-gî, m̄-kú tām-po̍h ū sìn-gióng thang hiàn choè tàu pang-chān ê lō͘-ēng. Gín-ná ê tiám-sim kap An-tek-lia̍t ê sìn-gióng, oē choè Chú hó-ēng ê mi̍h.</p>
<p>&nbsp; Hit-sî Chú ū toā siaⁿ kiò hiah ê lâng lóng chē tī chháu-po͘. In-uī in khiā-teh thiaⁿ Chú ê oē put-chí kú, só͘-í hoaⁿ-hí thàn I lâi chē. Tī Chú ê sin-piⁿ hit ê gín-ná iā teh khiā. Tek-khak 5000 lâng ê ba̍k-chiu lóng chù-ba̍k teh khoàⁿ Chú, teh chù-ì I só͘ beh choè ê sū. Gín-ná khiā tī hia teh chhòng siáⁿ-hè? Beh chiong i ê 5 ê piáⁿ kap nn̄g bé hî hiàn hō͘ Chú, á m̄-sī? Sī, chiàu khoàⁿ, sī án-ni. Chin kî-koài. Khoàⁿ hit ê gín-ná ê bīn chhin-chhiūⁿ ū chin hoaⁿ-hí beh hiàn i só͘ ū ê. Taⁿ Chú beh cháiⁿ-iūⁿ? M̄-chai beh the̍h á bô? Ū, chiū án-ni the̍h, kia̍h-ba̍k, ǹg thiⁿ chiok-siā, peh piáⁿ pun hō͘ chèng-lâng. Hit-sî ū sím-mi̍h lâng hoaⁿ-hí tàu siat-hoat lâi pun hit ê mi̍h á-bô? Gín-ná ū hoaⁿ-hí á bô? Ū, m̄-bián kóng. Tek-khak oē choè thâu lâi pang-chān Chú . Ha̍k-seng cháiⁿ-iūⁿ? In hit-sî kiám-chhái chin bô êng. M̄-kú the-sî iā boē ēng-tit. M̄-káⁿ the .Kàu lō͘-bé in lóng chia̍h pá. Sū-si̍t bô kàu ê būn-toê, pìⁿ-choè ū chhun ê būn-toê. Chiong hit ê chhun ê beh cháiⁿ-iūⁿ? Chú koh chài siat-hoat. I bô ài hō͘ hit ê chhun ê lâi phah-sńg. Chèng-lâng koh chi̍t pái kî-koài, in-uī khoàⁿ-liáu chhin-chhiūⁿ chió-chió ê sut-á khioh khí-lâi ê sî ū moá 12 kheng.</p>
<p>&nbsp; Tī chit chām ê Sèng-keng ū thang khoàⁿ Chú Iâ-so͘ kap I kuí-nā ê bô sím-mi̍h oē choè kang ê ha̍k-seng tī 5000 lâng ê siā-hoē tiong lâi choè Siōng-tè ê kang, chóng-sī ū chióng-chióng ê chó͘-tòng tī-teh. I ê ha̍k-seng khiàm ióng-khì, it-poaⁿ lâng kiaⁿ-hiâⁿ, kan-khó͘, bô it-tì ê cheng-sîn tī-teh. Chú ê cheng-sîn in iáu-bē bat, in oē-hiáu khò ka-tī nā-tiāⁿ, iáu-bē oē-hiáu thoè pa̍t lâng siūⁿ, boē-hiáu saⁿ pang-chān, boē-hiáu hi-seng. Chóng-kóng bô to̍k-li̍p ê cheng-sîn. Chú mn̄g kóng, "Lín ū piáⁿ loā-choē?"...... " Khì khoàⁿ bāi !"</p>
<p>&nbsp; Lán ê kàu-hoē kiám-chhái iû-goân sī chhin-chhiūⁿ hit-sî ê ha̍k-seng. Chóng-sī Chú kiám-chhái tī lán ê tiong-kan teh mn̄g? "Lín ū khuì-la̍t loā-choē? Lín ū to̍k-li̍p kàu-hoē loā-choē? Lín ū chí-tō-chiá loā-choē? Lín ū tiúⁿ-ló, chip-sū loā-choē? Lín ū chheng-liân-lâng loā-choē? Lín ū Chú-ji̍t-o̍h kàu-oân loā-choē? "Khì khoàⁿ bāi!"</p>
<p><strong>&bull;I.&nbsp;&nbsp;&nbsp; </strong><strong>Kang-chok</strong></p>
<p>&nbsp; Saⁿ nî ūn-tōng chhun-kuì te̍k-pia̍t thoân-tō ê kang-chok, tī 4 ge̍h tiong ū hun choè nn̄g tuī.</p>
<p>(1)Se-pō͘ tuī: Ū la̍p Bo̍k-su, Chiong Bo̍k-su,Kai Sian-siⁿ, Chhoà Bo̍k-su, Ko Bo̍k-su tī Se-pō͘ kok kàu-hoē nn̄g ji̍t kan ê káng-ián.</p>
<p>(2)Tang-pō͘ tuī: Ū Tīⁿ Bo̍k-su, Un Bo̍k-su, Siau Kàu-su tuì Tâi-tang</p>
<p>kàu Sui-huī ê kok kàu-hoē, nn̄g ji̍t kan ê káng-ián.</p>
<p>1.<em>Kong-po͘ Kàu-hoē</em>. Sì ge̍h 10 ji̍t àm ê káng-ián, ū pah-saⁿ lâng chū-chi̍p. Keh-ji̍t lé-pài-ji̍t ū khui Hô-hoē, soán-kú Tióng-chip, ē-po͘-sî ū Tông-hoē seng-keh chiok-hō-hoē kap kèng-ló-hoē, iā àm-sî iû-goân káng-ián, lóng-chóng chin sēng-hoē.</p>
<p>&nbsp; Chit keng kàu-hoē ū 60 nî ê le̍k-sú,hoē-iú keng-kè choē-choē kan-khó͘ kap guî-hiám khiā-chāi tī Chú. Chho͘-tāi ê sìn-tô͘ í-keng bô tī chit sè-kan, hiān-chāi ê hoē-iú sī tē 2, tē 3 tāi ê. Kèng-ló-hoē ê sî ū khoàⁿ 21 ê 60 hè í-siōng ê lāu hoē-iú. In iā bat ū kuí nā chām ê sî-kî tú-tio̍h hoē-iú chhin-chhiūⁿ léng-sim beh sì-soàⁿ, choè lé-pài chin chió; chóng-sī kai-chài chit nn̄g nî lâi, hoē-iú chiām-chiām koh tò-tńg-lâi sèng-soaⁿ, tāi-ke put-chí tì-ì Siōng-tè kok beh chiâⁿ tī toē-nih. Hiān-chāi chhut-se̍k 80 miâ, ū-sî ū 140 lâng chū-chi̍p. Chóng-sò͘ ū 400 miâ, chi̍t poàⁿ sī gín-ná, iā hoē-oân (toā-lâng) 100 miâ, kiû-tō-chiá 100 miâ. Hō͘-sò͘ 59 hō͘, sī put-chí ū īⁿ-chhái ê kàu-hoē.</p>
<p>&nbsp; Chit pái in ū soán-kú Tiúⁿ-ló 6 miâ: Bo̍k Kim-lâi, Toh Ki-lio̍k, Lô ióng, Phoaⁿ Chheng, Tâm Tiong-gī, Toh la̍p-lí, Phoaⁿ Bêng, Tiuⁿ--sī Biāu, Lū A-pān, Bo̍k Hui-goân. Tāi-ke ê cheng-sîn put-chí hó, iā kám-kak in ê chek-jīm tī Tang-pō͘ Kàu-hoē. Hiān-chāi pài tn̂g siuⁿ-soè, choē-choē khiā tī goā-bīn, bô-kú tek-khak oē khoàⁿ-kìⁿ sin ê lé-pài-tn̂g, khoàⁿ in ê sè-bīn, liâm-piⁿ oē chhiáⁿ bo̍k-su.</p>
<p>2. <em>Sin-khui-hn̂g Kàu-hoē</em>. Sì ge̍h 13, 14 nn̄g àm, lóng ū 60 chó-iū lâng lâi thiaⁿ: chū-chi̍p tī Chhoà En̂g-hoâ Tiúⁿ-ló ê tiàm. Siōng-tè ū I ê Hok-im kóng-khoah ta̍k só͘-chāi, bô m̄-sī tuì hn̄g-hn̄g chhe soàⁿ i ê chéng-chí. 10 nî chêng I chhe chi̍t lia̍p chéng-chí tī-chia, í-keng teh seng-tióng, iā teh beh bō͘-sēng. Kám-siā Siōng-tè ê lia̍p-lí. Tī chit kūn-kūn ê thâu-chêng, tek-khak beh khoàⁿ-kìⁿ toā ê chìn-tián.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>