<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-教囝的法度</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,教囝的法度,Kà kiáⁿ ê hoat-tō͘,芥菜子">
<meta name="description" content="教囝的法度
 (續接前號)
    罰囡仔的時，毋通毋罰伊，早有兩國交戰，一國出兩隊兵，一隊予太子管，一隊予公爵管，到半路，太子的營內，一个兵偷the̍h人的物，共伊定死罪，公爵就替這个兵對太子講">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f02f78ce8ab.jpg" target="src"><img src="../album/artical/49f02f78ce8ab.jpg" border="0"></a></td>
          <td width="30" align="right">
          	          	  <a href="src-4012.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-9</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：教囝的法度 Kà kiáⁿ ê hoat-tō͘</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者： </td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">教囝的法度</p><br />
<p style="text-align: center;">&nbsp;(續接前號)</p><br />
<p>&nbsp;&nbsp;&nbsp; 罰囡仔的時，毋通毋罰伊，早有兩國交戰，一國出兩隊兵，一隊予太子管，一隊予公爵管，到半路，太子的營內，一个兵偷the̍h人的物，共伊定死罪，公爵就替這个兵對太子講情。太子講，凡若偷the̍h人的物的，我的確無赦免伊，宮爵講，害ah，我的營內愛偷the̍h 的，一半較加，我攏赦免伊，若照你所講，kám毋是攏著定死罪mah。太子講，著，所以你的營內，犯著這个偷the̍h來受刑罰的真濟，我就毋是按呢，若患著的。的確著死，受這款的刑罰的，才真少，囡仔也是按呢，伊若知免受刑罰，的確逐項敢做這攏是對佇應該罰伊，毋罰伊的緣故。</p><br />
<p>也有一款囡仔做歹若看父母的面色，就知通改變，也有這款用和平的聲。伊就知通驚，若共伊講一擺了，閣講一擺毋聽，才通責罰伊，也有人用無賞伊來做刑罰，這也是刑罰中一項的好法度，若囡仔用皮球拍伊的兄弟á，就搶伊彼个球，若拍歹兄弟仔的 thit-thô物，就將伊的 thit-thô物來賠伊，按呢就毋敢冤家。</p><br />
<p>講白賊，是第一大的過失，因為袂曉得的老母，常常講白賊哄囡仔，致到囡仔規世人學伊講白賊若囡仔the̍h毋應該the̍h 的物，毋通哄伊講，這會kā人，雖是真細漢的囡仔，無久也知無影，對按呢。後來雖然講真實，伊的囝也毋信伊，這kám毋是可惜。</p><br />
<p>暗時毋通哄喝囡仔，著kah伊講話，予伊習慣，若刑罰伊關暗房來哄喝伊，若平常時無燈火，的確毋敢到暗的厝，也的確毋敢歕sit火來睏，做父母的人，著明明共囡仔講，日時暝時無各樣，毋通驚若常常按呢共伊講，囡仔暝時佇外面，抑是厝內無火就毋驚。人的心會驚鬼，原因是對細漢常常聽父母的哄喝，所以才永袂除去這款的驚心。袂曉得的父母。是想用這款哄喝的法度，才免得伊家己予囡仔攪吵的艱苦，毋知伊有錯誤佇teh，若kah囡仔應該的代誌，毋免用無影的哄喝，按呢囡仔就ná會曉得行孝父母。</p><br />
<p>若是夢見甚物歹夢，是食物袂消化所致，毋通驚惶。攏無關係人的災厄福氣，看命也是按呢，無一是關係人。著予囡仔知，毋通信。做父母的人若會按呢實行，就會biáu得囡仔逐項無影的驚心，閣對囡仔受著的快活，比用怪物哄喝囡仔的人重倍。</p><br />
<p>見笑的心人人有，若是囡仔有過失，毋通教伊報揚予外人知，是驚了伊紲袂見笑，也毋通常常凌辱囡仔，著教示伊好膽去行所應該行的事來予上帝歡喜才好，若是用無理氣pé縛囡仔，是反轉害伊規世人。</p><br />
<p>受氣的時，毋通刑罰囡仔，若佇受氣，抑是憂悶的時來刑罰囡仔。囡仔的心的確想，是對伊的身軀來tháu氣，設使囡仔受氣來責備伊的小弟，伊的老母也受氣來責備伊，就母囝兩人。Kiám毋是平平毋著，遮有一個囡仔。老父不止疼伊，一日犯著大的過失，老父就欲責備伊，若是心內真艱苦目屎直直流。伊的囝看見。大大受感激，就叫講。老父ah。著責備我，毋通哮若是有一款的父母。掠做犯著過失，的確著受重重的責備，這是教囝第一無法度，是人講，囡仔若閣一擺無改變，就著責備伊，也是若無責備伊袂用得的，若是管理囡仔的方法，較大漢的時，著用好話激伊發出良心。予伊家己知反悔，毋通chhìn-chhái責備伊，著予伊顯出老實的心，是第一要緊，按呢才袂閣再犯著過失，所以凡若予囡仔家己責備佇心內的，是比用重的刑罰閣較好。囡仔若反悔了後，就著猶原照以前來好款待伊。心肝內毋通囥一sī仔的怨恨佇teh。Hoān-nā囝兒認罪的時，第一好的機會，緊用好話警戒伊，予伊永永記得心內，逐日進前行佇所應該行的路。譬喻做穡人開墾。著代先掘鬆耙鬆，後來才也好的種子落去，路尾著chia̍p-chia̍p thoáⁿ草，才通向望收成。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Kà kiáⁿ ê hoat-tō͘</p><br />
<p style="text-align: center;">&nbsp;(Soà chiap chêng hō)</p><br />
<p>Hoa̍t gín-á ê sî, m̄-thang m̄ hoa̍t-ì, tsá ū nn̄g-kok kau-chiàn, chi̍t-kok chhut nn̄g-tuī peng, chi̍t-tuī hō͘ thài-tsú koán, chi̍t-tuī hō͘ kong-chiok koán, kàu poàⁿ-lō͘, Thài-tsú ê iâⁿ-lāi, chi̍t-ê peng thau-the̍h lâng ê mi̍h, kā i tēng sí-choē, kong-chiok chiū thoè chit-ê peng tuì Thài-tsú kóng-chêng.&nbsp; Thài-tsú kóng, Hoān-nā thau-the̍h lâng ê mi̍h ê, goá tek-khak bô sià-bián i, kong-chiok kóng, Hāi-ah, goá ê iâⁿ-lāi ài thau-the̍h ê, chi̍t-poàⁿ khah-ke, goá lóng sià-bián i, nā chiàu-lí só͘ kóng, kám m̄-sī lóng tio̍h tēng sí-choē mah.&nbsp; Thài-tsú kóng, tio̍h, só͘-í lí ê iâⁿ-lāi, hoān-tio̍h chit-ê thau-the̍h lâi siū hêng-hoa̍t ê chin-chē, goá chiū m̄-sī án-ni, nā hoān-tio̍h ê.&nbsp; Tek-khak tio̍h-sí, siū chit-khoán ê hêng-hoa̍t ê, chiah chin-chió, gín-á iā-sī án-ni, i nā chai bián siū hêng-hoat, tek-khak ta̍k-hāng káⁿ-choè che lóng sī tuì-tī eng-kai hoa̍t-í, m̄-hoa̍t i ê iân-kò͘.</p><br />
<p>iā ū chi̍t-khoán gín-á choè-pháiⁿ nā khoàⁿ pē-bú ê bīn-sek, chiū chai thang ké-pìⁿ, iā ū chit-khoán ēng hô-pêng ê-siaⁿ.&nbsp; I chiū chai thang kiaⁿ, nā kā i kóng chi̍t-pái liáu, koh kóng chi̍t-pái m̄-thiaⁿ, chiah thang chek-hoa̍t i, iā ū lâng ēng bô siúⁿ i lâi choè hêng-hoa̍t, che iā sī hêng-hoa̍t tiong chi̍t-hāng ê hó hoat-tō͘, nā gín-á ēng phoê-kiû phah i ê hiaⁿ-tī á, chiū chhiúⁿ i hit-ê kiû, nā phah-pháiⁿ hiaⁿ-tī á ê thit-thô-mi̍h, chiū chiong i ê thit-thô mi̍h lâi poê i, án-ni chiū m̄-káⁿ oan-ke.</p><br />
<p>Kóng pe̍h-chha̍t, sī tē-it toā ê koè-sit, in-uī boē hiáu-tit ê lāu-bú, siông-siông kóng pe̍h-chha̍t háng gín-á, tì-kàu gín-á kui-sì-lâng o̍h i kóng pe̍h-chha̍t nā gín-á the̍h m̄ eng-kai the̍h ê mi̍h, m̄-thang háng i kóng, che ē kā-lâng, sui sī chin sè-hàn ê gín-á, bô-kú iā-chai bô-iáⁿ, tuì án-ni.&nbsp; āu-lâi sui-jiân kóng chin-si̍t, i ê kiáⁿ iā m̄-sìn i, che kám m̄-sī khó-sioh.</p><br />
<p>àm-sî m̄-thang háng-hoah gín-á, tio̍h kah i kóng oē, hō͘-i si̍p-koàn, nā hêng-hoa̍t i koaiⁿ àm-pâng lâi háng hoat i, nā pêng-siông sî bô teng-hoé, tek-khak m̄-káⁿ kàu àm ê-chhù, iā tek-khak m̄-káⁿ pûn-sit hoé lâi khùn, choè pē-bú ê-lâng, tio̍h bêng-bêng kā gín-á kóng, ji̍t-sî mî-sî bô koh-iūⁿ, m̄-thang kiaⁿ nā siông-siông án-ni kā i kóng, gín-á mî-sî tī goā-bīn, á-sī chhù-lāi bô-hoé chiū m̄-kiaⁿ.&nbsp; Lâng ê-sim oē kiaⁿ kuí, goân-in sī tuì soè-hàn siông-siông thiaⁿ pē-bú ê háng-hoah, só͘-í chiah éng boē tû-khì chit-khoán ê kiaⁿ-sim.&nbsp; Boē-hiáu-tit ê pē-bú.&nbsp; Sī siūⁿ ēng chit-khoán háng-hoah ê hoat-tō͘, chiah bián-tit i ka-kī hō͘ gín-á kiáu-chhá ê kan-khó͘, m̄-chai i ū chhò-gō͘ tī-teh, nā kah gín-á eng-kai ê tāi-chì, m̄-bián ēng bô-iáⁿ ê háng-hoah, án-ni gín-á chiū ná ē-hiáu-tit hêng-hàu pē-bú.</p><br />
<p>Nā-sī bāng-kìⁿ sím-mi̍h pháiⁿ-bāng, sī chia̍h-mi̍h boē siau-hoà só͘-tì, m̄-thang kiaⁿ-hiâⁿ.&nbsp; Lóng bô koan-hē lâng ê chai-eh hok-khì, khoàⁿ-miā iā sī án-ni, bô chi̍t sī koan-hē lâng.&nbsp; Tio̍h hō͘ gín-á chai, m̄-thang sìn.&nbsp; Choè pē-bú ê-lâng nā oē án-ni si̍t-hêng, chiū oē biáu-tit gín-á ta̍k-hāng bô-iáⁿ ê kiaⁿ sim, koh tuì gín-á siū-tio̍h ê khoàⁿ-oa̍h, pí ēng koài-mi̍h háng-hoah gín-á ê-lâng têng-pē.</p><br />
<p>Kiàn-siàu ê-sim lâng-lâng ū, nā-sī gín-á ū kè-sit, m̄-thang kà-i pò-iông h ō͘ goā-lâng chai, sī kiaⁿ-liáu i soà boē kiàn-siàu, iā m̄-thang siông-siông lêng-jio̍k gín-á, tio̍h kà-sī i hó-táⁿ khì-kiâⁿ só͘ eng-kai kiâⁿ ê-sū lâi hō͘ Siōng-tè hoaⁿ-hí chiah hó, nā-sī ēng bô lí khì pé-pa̍k gín-á, sī hoán-tńg hāi-i kui-sì-lâng.</p><br />
<p>Siū-khì ê-sî, m̄-thang hêng-hoa̍t gín-á, nā tī siū-khì, á-sī iu-būn ê-sî lâi hêng-hoa̍t gín-á.&nbsp; Gín-á ê-sim tek-khak siūⁿ, sī tuì i-ê sin-khu lâi tháu-khuì, siat-sú gín-á siū-khì lâi chek-pī i-ê sió-tī, i-ê lāu-bú iā siū-khì lâi chek-pī i, chiū bú-kiáⁿ nn̄g-lâng.&nbsp; Kiám m̄-sī pîⁿ-pîⁿ m̄-tio̍h, chia ū chi̍t-ê gín-á.&nbsp; Lāu-pē put-chí thiàⁿ-i, chi̍t-ji̍t hoān-tio̍h toā ê kè-sit, lāu-pē chiū beh chek-pī i, nā-sī sim-lāi chin kan-khó͘ ba̍k-sái ti̍t-ti̍t lâu.&nbsp; I ê kiáⁿ khoàⁿ-kìⁿ.&nbsp; Toā-toā siū kám-kek, chiū kiò kóng.&nbsp; Lāu-pē ah.&nbsp; Tio̍h chek-pī goá, m̄-thang háu nā-sī ū chi̍t-khoán ê pē-bú.&nbsp; Liah-choè hoān-tio̍h koè-sit, tek-khak tio̍h siū tāng-tāng ê chek-pī, che sī kà-kiáⁿ tē-it bô hoat-tō͘, sī-lâng kóng, gín-á nā koh chi̍t-pái bô koé-pìⁿ, chiū tio̍h chek-pī i, iā sī nā bô chek-pī i boē-ēng-tit ê, nā-sī koán-lí gín-á ê hong-hoat, khah toā-hàn ê-sî, tio̍h ēng hó-oē kek i hoat-chhut liông-sim.&nbsp; Hō͘-i ka-kī chai hoán-hoé, m̄-thang chhìn-chhái chek-pī i, tio̍h hō͘ i hián-chhut láu-si̍t ê-sim, sī tē-it iàu-kín, án-ni chiah boē koh-chài hoān-tio̍h kè-sit, só͘-í hoān-nā hō͘ gín-á ka-kī chek-pī tī sim-lāi ê, sī pí ēng tāng ê hêng-hoa̍t koh khah hó.&nbsp; Gín-á nā hoán-hoé liáu-āu, chiū tio̍h iû-goân chiàu í-chêng lâi hó khoán-thāi i.&nbsp; Sim-koaⁿ-lāi m̄-thang khǹg chi̍t sī-á ê oàn-hūn tī-teh.&nbsp; Hoān-nā kiáⁿ-jî jīn-choē ê-sî, tē-it hó ê ki-hoē, kín-ēng hó-oē kéng-kài i, hō͘-i éng-éng kì-tit sim-lāi, ta̍k-ji̍t chìn-chêng kiâⁿ tī só͘ eng-kai kiâⁿ ê-lō͘.&nbsp; Phì-ū choè-sit-lâng khai-khún.&nbsp; Tio̍h tāi-seng ku̍t-sang pē-sang, āu-lâi chiah iā hó ê chéng-chí lo̍h-khì, lō͘-bé tio̍h chia̍p-chia̍p thoáⁿ chháu, chiah-thang ǹg-bāng siu-sêng.</p></div>
</body>
</html>