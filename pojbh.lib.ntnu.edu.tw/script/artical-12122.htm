<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-教會的練成</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,教會的練成,Kàu-hoē ê Liān-sêng,台灣教會公報/北部教會,黃六點">
<meta name="description" content="教會的練成
黃六點
1941年12月681期     20-24
 
  今仔日的時代「練成的問題」，真對重有青年的練成，指導者的練成，宗教家的練成，相佮聚集佇一所在幾若日久受訓練。練成的問題">
<meta name="author" content="國立台灣師範大學台灣文化及語言文學研究所,黃六點">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-12122.htm#">台文</a>｜<a href="artical-12122.htm#">中文</a>｜<a href="artical-12122.htm#">日本語</a>｜<a href="artical-12122.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">教會的練成</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">教會的練成 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第681期</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1941/12</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報/北部教會</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：20-24</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：教會的練成 [ Kàu-hoē ê Liān-sêng ]</td>
                          </tr>
                          <tr>
                            <td class="gy12" align="left">作者：黃六點 N̂g La̍k-tiám</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-12122.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-12122.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-12122.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-12122.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-12122.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a351p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>教會的練成</p>
<p>黃六點</p>
<p>1941年12月681期&nbsp;&nbsp;&nbsp;&nbsp; 20-24</p>
<p>&nbsp;</p>
<p>&nbsp; 今仔日的時代「練成的問題」，真對重有青年的練成，指導者的練成，宗教家的練成，相佮聚集佇一所在幾若日久受訓練。練成的問題通講是國民的再教育，指導者的再訓練，因為佇這个時國民著把握日本精神的精髓，來做一个無見笑的皇國民。向國家所囥的理想佮目標來進行，所以才著聚集chiah 的中心人物，chheng-chòng-chiá佇一所在來相佮食，相佮睏，相佮受教示，受造就得著liân-moâ人格。學堂，會社，團體，抑是保甲真對重勤勞奉事，也是欲涵養這款的精神，也這个是欲入佇新時代無袂用得的精神，因為舊的時代，舊有勢力佮思想teh過去，對這時起欲入佇指導的來受練成。</p>
<p>&nbsp; 國家著受練成，教會閣較著，也這个練成著覺悟甘願經過生產的艱苦才會達成所囥的目標。關係教會佮練成的事咱看馬可3：14，15所記，主耶穌揀12人的事，通看耶穌teh練成伊的學生，學生佮伊相佮佇teh ，一面通幫贊耶穌，siāng時佇佮耶穌相佮做陣的中間，也通受好的訓練。Chiah 的學生猶未受練成誣告是討魚抽餉的普通人，若是經過3年佇主身邊的練成，了後in會出去傳道理醫病趕鬼，行神跡(馬可6：7-13)。後來成使徒繼續主耶穌救靈的精神來建設初代堅固的教會。</p>
<p>咱欲想教會練成的問題，就是看咱欲怎樣佇主的身邊來受練成，予咱的教會綴信徒的腳步，得著耶穌的精神，倒轉到親像初代的教會。</p>
<p>為著欲到初代教會彼款永遠的發展，咱應該著有捌家己，捌教會，捌世界的大勢才會得全體的的理解，來達練成的目的。</p>
<p>&nbsp;&nbsp;&nbsp; 現時就是著睏醒的時，就是著徛佇全體來反省家己對教會的態度，捨小我就大同，看怎樣才會親像使徒時代的教會來榮光上帝的教會。信徒teh冷淡背道對教會無關心，明明是對信仰生活的訓練無夠額，因為咱真自由，放縱家己的私慾。所以保羅講，「我拍我的身軀到thiám-thiám予伊降服」(哥林多前書9：27)。咱的教會真欠拍身軀thiám-thiám實行的方面，卻咱毋是對這來得救，iáu-kú也是信仰生活的一要點。對耶穌40日久去曠野禁食祈禱，保羅3年久佇阿拉伯的生活，予咱通看見宗教tek練成的重要性。主耶穌佮保羅to著受練成何況咱今仔日的教會。</p>
<p>&nbsp; 教會的練成所向的目標，是欲造就kiān-si̍t無見笑會做耶穌基督的代表彼款的基督徒。按呢教會若受練成就會出濟濟實際的，不言實行的基督徒。對個人的講較明就是信徒一个一个受鍛鍊到會曉對顧家己，愛蘇爽，毋愛努力的身軀轉過來做有感覺使命，為道理有刻勤，刻苦，gâu吞忍的心，閣進到會掠背十字架做歡喜彼款的精神才是真的練成。因為忍苦，背十字架是基督徒的記號佮特權，佇這个精神，初代教會得著建立。基督教的歷史是迫害的歷史，佇這款的精神來受迫害的時教會會愈興旺。</p>
<p>保羅講：</p>
<p>&nbsp; M̄-nā按呢，就佇患難也歡歡喜喜，因為知患難生出吞忍，吞忍生出老練，老練生出向望，也向望無致到見笑(羅馬5：3，4)</p>
<p>對這句通知保羅對當時的信徒所第一高調的，就是吞忍的精神，練成就是鍛鍊，欲經過鍛鍊著有相當的吞忍。咱若有得著這款的精神，就毋免過頭掛慮咱的教會。</p>
<p>按呢練成是教會所袂通無--ê。Taⁿ教會欲怎樣來受練成，愛對實際方面來看幾若項。</p>
<p>&nbsp; A. 精神方面的毛病。</p>
<p>以前的人看基督教是番仔教，信徒看教會是宣教師佮傳教者的，甚至也有傳教者想家己是予宣教師倩，所以愛看in 的頭面，這卻攏有緣故，總是這是咱真大的毛病。Taⁿ宣教師轉去，傳教者轉任，若是教會永遠佇咱中間，證明教會是咱的。信者若看教會是牧師的 ，彼間教會oh進步，對一到十攏著傳教者的工，連piàⁿ拜堂也是牧師的額，致到傳教者若有事故，教會運行的機關攏著停起來。這毋是kan-ta傳者佇牧會上oh吐氣的問題nā-tiāⁿ，就所努力的也是袂起色，萬年袂進步，予主teh艱苦，親像目睭內袂通容允一粒土沙的款。新時代的教會也袂通容允這款毛病佇教會中。教會毋是傳教者的，in是指導者nā-tiāⁿ，也長執，會友著相協力，大家看教會是咱的，精神按呢180度的大變換，來鼓舞教會才會振興。願咱有疼教會的心無較輸佇疼家己的家的心佇teh。</p>
<p>&nbsp; B. 信仰的幼稚。</p>
<p>咱的信仰是信耶穌會得著，上帝是咱的天父，耶穌是咱的救主......這自然是咱信仰的根基，iáu-kú你所teh信的若是照人所講予你按呢去信nā-tiāⁿ，就這款的信仰是幼稚，實在有欠體驗。關係信仰方面你捌深想上帝的恩典，耶穌佮你的關係等等抑無？若毋捌你的信仰無顧是聖經的蓄音器，信仰的機器的理解佮模仿nā-tiāⁿ。無有體驗的信仰實在是幼稚，因為咱的信仰幼稚，所以承認咱的教會無力。請想初代教會信仰的特色，是個個的使徒，個個的基督徒攏有體驗的信仰teh做in 的大氣力。In所體驗的內容雖無相同，iáu-kú所共通的就是活活的基督有佇in中間佮in相佮teh做工。抹大拉的馬利亞，彼得，約翰，Í-má-ngó͘路上的學生，僥疑的多馬，抑是後來的保羅，in雖然平平有體驗見著閣活的主，若是彼个方法，樣式是一人一款。這不止通幫贊咱理解，要緊著有體驗的信仰。你怎樣知上帝是天父，耶穌是救主，聖神是先生？若會用你的體驗來理解，就這款的信仰欲得著大氣力。</p>
<p>西洋人所理解傳予咱的基督教，咱若無消化全部共接納來，就這款欲變做模仿，抑是講加圇吞的基督教，袂合佇咱的新時代。今仔日的聲teh提倡著建設日本tek基督教，就是這个因端。</p>
<p>&nbsp; C. 教會的財政著確立。</p>
<p>&nbsp; 教會的財政就是對信徒的獻金，信徒若有盡獻金的本份，教會的財政就會確立。過去咱的教會對獻金無甚物慣勢，教會攏是對外國信徒的獻金來teh維持。Taⁿ這款的時代過了，咱會料理家己的教會。較早teh招人來聽道理，共in講毋免錢閣通省燒金紙的所費。這款的宣傳不止合佇台灣民族的心理，因為台灣人真歡迎省本閣道理，拜上帝毋免錢閣通得著救，為著按呢獻金的精神無涵養。</p>
<p>&nbsp; Taⁿ著大大練成咱獻金的精神。</p>
<p>佇今年拄著宣教師的引揚，各教派有受財政tek真大的打擊。欲繼續in 的傳道機關，有教派比佇宣教師時代著加獻9倍；4倍，2倍，至少有ka-gō͘的加添。若是台灣的教會，對宣教師歸國後咱加獻偌濟。In轉去上帝用較重的責任交託佇咱，咱有加擔當偌濟。咱的獻金欲親像前的款用chhun才欲獻，抑是chhìn-chhái la̍k袋仔角摸一sián來獻，彼款佇這个時著通相佮反省。聖經講，「恁的錢佇遐，恁的心也佇遐。」</p>
<p>佇近日的福音新報有寫朝鮮教會攏有teh實行十份一的獻金，所以雖拄著宣教師的引揚，in 的教會也是徛在，也有夠額的力通建設，袂輸宣教師所設法--ê。前也捌讀著in 的信徒賣牛來獻金，也父囝做牛來teh犁chhân，這夠額通做咱他山的石。總講。台灣教會的獻金的確著進步，傳教者佮長執著出現實行十份一的獻金示範佇眾信徒。舊約獻十份一的精神毋是用chhun，抑是chhìn-chhái，著揀上好的 sèng-pia̍t才來獻。新約的獻金用アーメン的精神，無拄拄著獻偌濟，若有用心所歡喜，所以新約時代咱的獻金的確毋是感覺重擔。咱若有這款的練成，教會的財政通樂觀。</p>
<p>&nbsp; D. 對禮拜的態度通考慮。</p>
<p>&nbsp; 靈性的生活就是人佮上帝交陪，上帝佇起頭照伊的形狀來創造人，就是欲予人佮伊接接交陪來敬拜伊。咱有疼教會好的精神，有體驗活活的信仰是要緊，也chiah 的精神信仰是欲予咱對上帝有四正的態度來禮拜伊。</p>
<p>&nbsp; Taⁿ咱現時教會靈tek生活的狀況啥款？寫幾若項排列相佮反省：─</p>
<p>&nbsp; 1. 咱對禮拜早起的禮拜逐位是較choē-cháⁿ，m̄-kú暗時的禮拜真少人，不止通掛慮。Kiám是早起時的上帝有較大仙，抑是咱欲去做禮拜已經成做習慣的的都合主義。</p>
<p>&nbsp; 2. 對聖日的禮拜是真要緊的聚會，總是真濟信徒；甚至長執有的也真久毋捌到拜堂。咱遮人來拜上帝較常人會teh無閒，魔鬼猶原會用這來迷惑信徒，致到信徒猶原閒才欲禮拜，抑是都合好勢，心適hèng 的時才欲來。也人起頭聽道理真致意守禮拜，若是無久看見某會友聽道幾十年，某人當職to攏無有致意禮拜--ê，予hoan心肝生起僥疑的時，就liâm-piⁿ受傳染。</p>
<p>&nbsp; 3. 毋是袂曉對重嚴守聖日，紲俗化禮拜日。有濟濟基督徒猶原堂堂佇禮拜日做生理。公休日m̄-nā無來禮拜，反轉佮一般siāng款去享受世間的娛樂。</p>
<p>&nbsp; 4. 有時人想無去禮拜對牧師真袂得過，因為伊來十招八招；閣一款對牧師約欲來，若是10擺毋捌來一擺這款牧師禮拜，予人招也毋來，禮拜實在真可傷。</p>
<p>&nbsp; 5. 有人雖然有teh守禮拜，若是離開禮拜的精神真遠，毋捌禮拜的精神真遠，毋捌禮拜的真意，to逐禮拜行慣勢，若無來跤ngiau-ngiau，到拜堂就講閒仔話，攏無teh想欲備辦敬虔的心，到禮拜中有的猶teh講話，有的出出入入，有的紲tuh-ku，致到禮拜袂莊嚴，聽道理無致意liâm-piⁿ袂記得。有的時間無遵守，到欲閉會的時才到位。這款雖然有來禮拜，也是袂通得著靈的米糧。</p>
<p>&nbsp; 以上這款的現象，實在予牧者不止通掛慮。也咱的大牧者主耶穌看了毋知欲怎樣，請咱體貼耶穌的心，大家對上帝有四正的態度來敬拜伊。</p>
<p>&nbsp; E. 全體的教會。</p>
<p>&nbsp; 佇舊年忽然間宣教師引揚歸國彼時，有人不止毋慣勢，對教會的前途真掛慮。我想這是上帝欲練成咱有自主獨立，家己通做指導者的一个真好的機會。</p>
<p>宣教師引揚後有神學校的鬧動，醫館的問題往來佇咱的頭腦中，一時袂免得有淡薄風評。若是遮也是欲chhoā咱入佇新時代的一个過度期nā-tiāⁿ。佇教會政治中有種種意見的對立，有這位彼位見解的無siâng。這派彼派主張的各樣，致到袂免得有淡薄紛爭佮衝突。若是欲入佇新時代--ê，taⁿ袂通閣容允按呢，因為時代佮背景攏換，咱看國家的政黨攏kái-siau來成做這个統一的運動。本國的教會攏成做一个合同的教團lah！咱佇教會中袂通閣親像自由思想的時代，來主張我屬基督，你屬阿波羅。卻過去咱佇自由思想的背景中受培養到今仔日，若是現時袂通有這款的偏見來主張黨派。無論基督黨，保羅黨以及一切的黨攏kái-siau，大家佇基督的內面相佮做成信仰復興有意義的救靈運動。</p>
<p>&nbsp; 以上所寫抄了嶄然長，閣是佇病床中寫--ê，袂免得所講散散，不過予咱知現實的教會是無完備，袂通釘上帝的意，練成的 鍊是鍛鍊，成是成，教會的 練成是將今仔日這款無完備的教會，大家相佮協力鍛鍊到成做上帝所期待歡喜的教會。</p>
<p>求主賞賜咱得著這款的力。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-12122.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a351p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Kàu-hoē ê Liān-sêng</p>
<p>N̂g La̍k-tiám</p>
<p>1941年12月681期&nbsp;&nbsp;&nbsp;&nbsp; 20-24</p>
<p>&nbsp;</p>
<p>&nbsp; Kin-á-ji̍t ê sî-tāi "Liān-sêng ê būn-toê", chin tuì-tiōng ū chheng-liân ê liān-sêng, chí-tō-chiá ê liān-sêng , chong-kàu-ka ê liān-sêng , saⁿ-kap chū-chi̍p tī chi̍t só͘-chāi kuí-nā-ji̍t kú siū hùn-liān. Liān-sêng ê būn-toê thang kóng sī kok-bîn ê chài kàu-io̍k, chí-tō-chiá ê chài hùn-liān, in-uī tī chit ê sî kok-bîn tio̍h pá-ak Ji̍t-pún cheng-sîn ê chin-chhoé, lâi chò chi̍t ê bô kiàn-siàu ê hông kok-bîn. ǹg kok-ka só͘ khǹg ê lí-sióng kap bo̍k-phiau lâi chìn-hêng, só͘-í chiah tio̍h chū-chi̍p chiah ê tiong-sim jîn-bu̍t , chheng-chòng-chiá tī chi̍t só͘-chāi lâi saⁿ-kap chia̍h, saⁿ-kap khùn, saⁿ-kap siū kà-sī , siū chō-chiū tit-tio̍h liân-moâ jîn-keh. o̍h -tn̂g , hoē-siā , thoân-thé, á-sī pó-kah chin tuì-tiōng khûn-lô hōng-sū, iā sī beh hâm-ióng chit khoán ê cheng-sîn, iā chit ê sī beh ji̍p tī sin sî-tāi bô bē ēng-tit ê cheng-sîn, in-uī kū ê sî-tāi , kū ū sè-le̍k kap su-sióng teh kè-khì , tuì chit sî khí beh ji̍p tī chí-tō-tek lâi siū liān-sêng.</p>
<p>&nbsp; Kok-ka tio̍h siū liān-sêng, kàu-hoē koh-khah tio̍h, iā chit ê liān-sêng tio̍h kak-ngō͘ kam-goān keng-kè seng-sán ê kan-khó͘ chiah oē ta̍t-chiâⁿ só͘ khǹg ê bo̍k-piau. Koan-hē kàu-hoē kap liān-sêng ê sū lán khoàⁿ Má-khó 3:14, 15 só͘ kì, Chú Iâ-so͘ kéng 12 lâng ê sū, thang khoàⁿ Iâ-so͘ teh liān-sêng I ê ha̍k-seng ,ha̍k-seng kap I saⁿ-kap tī-teh , chi̍t bīn thang pang-chān Iâ-so͘ , siāng-sî tī kap Iâ-so͘ saⁿ-kap chò tīn ê tiōng-kan, iā thang siū hó ê hùn-liān. Chiah ê ha̍k-seng iáu-bē siū liān-sêng bû-kò sī thó-hî thiu-hiòng ê phó͘-thong lâng, nā-sī keng-kè 3 nî tī Chú sin-piⁿ ê liān-sêng,liáu-āu in oē chhut-khì thoân tō-lí i pīⁿ koáⁿ-kuí , kiâⁿ sîn-jiah(Má-khó 6:7-13). āu-lâi chiâⁿ sù-tô͘ kè-sio̍k Chú Iâ-so͘ kiù-lêng ê cheng-sîn lâi kiàn-siat chho͘-tāi kian-kò͘ ê kàu-hoē.</p>
<p>&nbsp; Lán beh siūⁿ kàu-hoē liān-sêng ê būn-toê, chiū-sī khoàⁿ lán beh cháiⁿ-iūⁿ tī Chú ê sin-piⁿ lâi siū liān-sêng , hō͘ lán ê kàu-hoē tè sìn-tô͘ ê kha-pō͘, tit-tio̍h Iâ-so͘ ê cheng-sîn , tò-tńg kàu chhin-chiūⁿ chho-tāi ê kàu-hoē.</p>
<p>&nbsp; uī-tio̍h beh kàu chho͘-tāi kàu-hoē hit khoán éng-oán ê hoat-tián , lán eng-kai tio̍h ū bat ka-kī, bat kàu-hoē, bat sè-kài ê tāi-sè chiah oē tit choân-thé-tek ê lí-kái, lâi ta̍t liān-sêng ê bo̍k-tek.</p>
<p>&nbsp; Hiān-sî chiū-sī tio̍h khùn-chhíⁿ ê sî, chiū-sī tio̍h khiā tī choân-thé lâi hoán-séng ka-kī tuì kàu-hoē ê thài-tō͘, sià siáu-ngó͘ chiū tāi-tông, khoàⁿ cháiⁿ-iūⁿ chiah oē chhin-chhiūⁿ sù-tô͘ sî-tāi &nbsp;ê kàu-hoē lâi êng-kng Siōng-tè ê kàu-hoē. Sìn-tô͘ teh léng-tām poē-tō tuì kàu-hoē bô koan-sim, bêng-bêng sī tuì sìn-gióng seng-oa̍h ê hùn-liān bô kàu-gia̍h, in-uī lán chin chū-iû, hòng-chhiòng ka-kī ê su-io̍k. Só͘-í Pó-lô kóng, " Goá phah goá ê seng-khu kàu thiám-thiám hō͘ i hâng-ho̍k"(I Ko-lîm-to 9:27). Lán ê kàu-hoē chin khiàm phah seng-khu thiám-thiám si̍t-hêng ê hong-bīn, khiok lán m̄-sī tuì che lâi tit-kiù, iáu-kú iā sī sìn-gióng seng-oa̍h ê chi̍t iàu-tiám. Tuì Iâ-so͘ 40 ji̍t kú khì khòng-iá kìm-chia̍h kî-tó , Pó-lô 3 nî kú tī A-lat-pek ê seng-oa̍h , hō͘ lán thang khoàⁿ-kìⁿ chong-kàu-tek liān-sêng ê tiōng-iàu-sèng. Chú Iâ-so͘ kap Pó-lô to tio̍h siū liān-sêng hô-hòng lán kin-á-ji̍t ê kàu-hoē.</p>
<p>&nbsp; Kàu-hoē-tek liān-sêng só͘ ǹg ê bo̍k-phiau, sī beh chō-chiū kiān-si̍t bô kiàn-siàu oē choè Iâ-so͘ Ki-tok ê tāi-piáu hit khoán ê Ki-tok-tô͘. án-ni kàu-hoē nā siū liān-sêng chiū oē chhut choē-choē si̍t-chè-tek, put-giân si̍t-hêng ê Ki-tok-tô͘. Tuì kò-jîn-tek kóng khah-bêng chiū-sī sìn-tô͘ chi̍t ê chi̍t ê siū thoàn-liān kàu oē hiáu tuì kò͘ ka-kī, ài so͘-sóng, m̄-ài ló͘-le̍k ê seng-khu choán koè-lâi chò ū kám-kak sù-bēng, uī tō-lí ū khek khûn, khek khó͘, gâu thun-lún ê sim, koh chìn kàu oē lia̍h pē si̍p-jī-kè chò hoaⁿ-hí hit khoán ê cheng-sîn chiah sī chin ê liān-sêng. In-uī jím-khó͘, pē si̍p-jī-kè sī Ki-tok-tô͘ ê kì-hō kap te̍k-koân, tī chit ê cheng-sîn, chho͘-tāi kàu-hoē tit-tio̍h kiàn-li̍p. Ki-tok-kàu ê le̍k-sú sī pek-hāi ê le̍k-sú, tī chit khoán ê cheng-sîn lâi siū pek-hāi ê sî kàu-hoē oē jú heng-ōng.</p>
<p>&nbsp; Pó-lô kóng:</p>
<p>&nbsp;<strong>&nbsp;M̄-nā án-ni, chiū tī hoān-lān iā hoaⁿ-hoaⁿ hí-hí , in-uī chai hoān-lān siⁿ-chhut thun-lún , thun-lún siⁿ-chhut láu-liān, láu-liān siⁿ-chhut ǹg-bāng, iā ǹg-bāng bô tì-kàu kiàn-siàu( Lô-má 5:3,4)</strong></p>
<p>&nbsp; Tuì chit kù thang chai Pó-lô tuì tng-sî ê sìn-tô͘ só͘ tē-it ko-tiau ê, chiū-sī thun-lún ê cheng-sîn, liān-sêng chiū-sī thoàn-liān, beh keng-kè thoàn-liān tio̍h ū siong-tong ê thun-lún. Lán nā ū tit-tio̍h chit khoán ê cheng-sîn, chiū m̄-bián kè-thâu khoà-lū lán ê kàu-hoē.</p>
<p>&nbsp; án-ni liān-sêng sī kàu-hoē só͘ boē thang bô--ê. Taⁿ kàu-hoē beh cháiⁿ-iūⁿ lâi siū liān-sêng, ài tuì si̍t-chè hong-bīn lâi khoàⁿ kuí-nā hāng.</p>
<p>&nbsp; A. Cheng-sîn hong bīn ê mâu-pēng.</p>
<p>&nbsp; Í-chêng ê lâng khoàⁿ Ki-tok-kàu sī hoan-á-kàu, sìn-tô͘ khoàⁿ kàu-hoē sī Soan-kàu-su kap thoân-kàu-chiá ê, sīm-chì iā ū thoân-kàu-chiá siūⁿ ka-kī sī hō͘ Soan-kàu-su chhiàⁿ, só͘-í ài khoàⁿ in ê thâu-bīn, che khiok lóng ū iân-kò͘, chóng-sī che sī lán chin toā ê mâu-pēng. Taⁿ Soan-kàu-su tńg-khì , thoân-kàu-chiá choán-jīm , nā-sī kàu-hoē éng-oán tī lán tiong-kan, chèng-bêng kàu-hoē sī lán ê. Sìn-chiá nā khoàⁿ kàu-hoē sī bo̍k-su ê , hit keng kàu-hoē oh chìn-pō͘, tuì it kàu cha̍p lóng tio̍h thoân-kàu-chiá ê kang, liân piàⁿ pài-tn̂g iā sī bo̍k-su ê gia̍h, tì-kàu thoân-kàu-chiá nā ū sū-kò͘, kàu-hoē ūn-hêng ê ki-koan lóng tio̍h thêng khí-lâi. Che m̄-sī kan-ta thoân-chiá tī bo̍k-hoē-siōng oh thó͘-khuì ê būn-toê nā-tiāⁿ, chiū só͘ ló͘-le̍k ê iā sī bē khí-sek, bān nî boē chìn-pō͘, hō͘ Chú teh kan-khó͘, chhin-chhiūⁿ ba̍k-chiu lāi boē thang iông-ún chi̍t lia̍p thô͘-soa ê khoán. Sin sî-tāi ê kàu-hoē iā bē thang iông-ún chit khoán mâu-pēng tī kàu-hoē-tiong. Kàu-hoē m̄-sī thoân-kàu-chiá ê, in sī chí-tō-chiá nā-tiāⁿ, iā tióng-chip, hoē-iú tio̍h saⁿ hia̍p-le̍k , tāi-ke khoàⁿ kàu-hoē sī lán ê, cheng-sîn án-ni 180 tō͘ ê toā piàn-oāⁿ, lâi kó͘-bú kàu-hoē chiah oē chín-hêng. Goān lán ū thiàⁿ kàu-hoē ê sim bô khah su tī thiàⁿ ka-kī ê ke ê sim tī-teh.</p>
<p>&nbsp; B. Sìn-gióng ê iù tī.</p>
<p>&nbsp; Lán ê sìn-gióng sī sìn Iâ-so͘ oē tit-tio̍h , Siōng-tè sī lán ê Thiⁿ Pē , Iâ-so͘ sī lán ê Kiù-chú......Che chū-jiân sī lán sìn-gióng ê kun-ki, iáu-kú lí só͘ teh sìn ê nā-sī chiàu lâng só͘ kóng hō͘ lí án-ni khì sìn nā-tiāⁿ, chiū chit khoán ê sìn-gióng sī iù-tī , si̍t-chāi ū khiàm thé-giām. Koan-hē sìn-gióng hong-bīn lí bat chhim siūⁿ Siōng-tè ê un-tián , Iâ-so͘ kap lí ê koan-hē téng-téng á bô? Nā m̄-bat lí ê sìn-gióng bô-kò͘ sī Sèng-keng ê thiok-im-khì, sìn-gióng ê ki-khì-tek lí-kái kap mô͘-hóng nā-tiāⁿ. Bô ū thé-giām ê sìn-gióng si̍t-chāi sī iù-tī , in-uī lán ê sìn-gióng iù-tī, só͘-í sêng-jīn lán ê kàu-hoē bô la̍t. Chhiáⁿ siūⁿ chho͘-tāi kàu-hoē sìn-gióng ê te̍k-sek, sī kò-kò ê sù-tô͘, kò-kò ê Ki-tok-tô͘ lóng ū thé-giām ê sìn-gióng teh chò in ê toā khuì-la̍t. In só͘ thé-giām ê lāi-iông sui bô saⁿ-tâng, iáu-kú só͘ kiōng-thong ê chiū-sī oa̍h-oa̍h ê Ki-tok ū tī in tiong-kan kap in saⁿ-kap teh chò kang. Boa̍t-tāi-lia̍p ê Má-lī-a, Pí-tek, Iok-hān, Í-má-ngó͘ lō͘-chiūⁿ ê ha̍k-seng, giâu-gî ê To-má , á-sī āu-lâi ê Pó-lô , in sui-jiân pîⁿ-pîⁿ ū thé-giām kìⁿ-tio̍h koh-oa̍h ê Chú, nā-sī hit ê hong-hoat, iūⁿ-sek sī chi̍t lâng chi̍t khoán. Che put-chí thang pang-chān lán lí-kái , iàu-kín tio̍h ū thé-giām ê sìn-gióng. Lí cháiⁿ-iūⁿ chai Siōng-tè sī Thiⁿ Pē , Iâ-so͘ sī Kiù-chú, Sèng Sîn sī Sian-siⁿ? Nā oē ēng lí ê thé-giām lâi lí-kái, chiū chit khoán ê sìn-gióng beh tit-tio̍h toā khuì-la̍t.</p>
<p>&nbsp; Se-iûⁿ lâng só͘ lí-kái thoân hō͘ lán ê Ki-tok-kàu, lán nā bô siau-hoà choân-pō͘ kā chiap-la̍p lâi, chiū chit khoán beh pìⁿ-chò mô͘-hóng , á-sī kóng ka-nn̂g thun ê Ki-tok-kàu, boē ha̍h tī lán ê sin sî-tāi. Kin-á-ji̍t ê siaⁿ teh thê-chhiòng tio̍h kiàn-siat Ji̍t-pún tek Ki-tok-kàu, chiū-sī chit ê in-toaⁿ.</p>
<p>&nbsp; C. Kàu-hoē ê châi-chèng tio̍h khak-li̍p</p>
<p>&nbsp; Kàu-hoē ê châi-chèng chiū-sī tuì sìn-tô͘ ê hiàn-kim , sìn-tô͘ nā ū chīn hiàn-kim ê pún-hūn, kàu-hoē ê châi-chèng chiū oē khak-li̍p. Kè-khì lán ê kàu-hoē tuì hiàn-kim bô sím-mi̍h koàn-sì, kàu-hoē lóng sī tuì goā-kok sìn-tô͘ ê hiàn-kim lâi teh î-chhî. Taⁿ chit khoán ê sî-tāi kè liáu, lán ē liāu-lí ka-kī ê kàu-hoē. Khah chá teh chio lâng lâi thiaⁿ tō-lí , kā in kóng m̄-bián chîⁿ koh thang séng sio kim-choá ê só͘-huì. Chit khoán ê soan-thoân put-chí ha̍h tī Tâi-oân bîn-cho̍k ê sim-lí , in-uī Tâi-oân lâng chin hoan-gêng séng-pún koh tō-lí, pài Siōng-tè m̄-bián chîⁿ koh thang tit-tio̍h kiù, uī-tio̍h án-ni hiàn-kim ê cheng-sîn bô hâm-ióng.</p>
<p>&nbsp; Taⁿ tio̍h toā-toā liān-sêng lán hiàn-kim ê cheng-sîn.</p>
<p>&nbsp; Tī kin-nî tú-tio̍h Soan-kàu-su ê ín-iông, kok kàu-phài ū siū châi-chèng-tek chin toā ê táⁿ-kek. Beh kè-sio̍k in ê thoân-tō ki-koan, ū kàu-phài pí tī Soan-kàu-su sî-tāi tio̍h ke hiàn 9 pē; 4 pē , 2 pē, chì-chió ū ka-gō͘ ê ke-thiⁿ. Nā-sī Tâi-oân ê kàu-hoē, tuì Soan-kàu-su kui kok āu lán ke hiàn loā chē. In tńg-khì Siōng-tè ēng khah tāng ê chek-jīm kau-thok tī lán, lán ū ke tam-tng loā chē. Lán ê hiàn-kim beh chhin-chhiūⁿ chêng ê khoán ēng chhun chiah beh hiàn, á-sī chhìn-chhái la̍k-tē-á kak bong chi̍t sián lâi hiàn, hit khoán tī chit ê sî tio̍h thang saⁿ-kap hoán-séng. Sèng-keng kóng, "Lín ê chîⁿ tī-hia, lín ê sim iā tī-hia."</p>
<p>&nbsp; Tī kūn-ji̍t ê Hok-im Sin-pò ū siá tiâu-sián kàu-hoē lóng ū teh si̍t-hêng cha̍p-hūn-chi̍t ê hiàn-kim, só͘-í sui tú-tio̍h Soan-kàu-su ê ín-iông, in ê kàu-hoē iā-sī khiā-chāi, iā ū kàu-gia̍h ê la̍t-thang kiàn-siat, bē su Soan-kàu-su só͘ siat-hoat--ê. Chêng iā bat tha̍k tio̍h in ê sìn-tô͘ boē gû lâi hiàn-kim, iā pē-kiáⁿ choè gû lâi teh loê chhân, che kàu-gia̍h thang choè lán thaⁿ-san ê chio̍h. Chóng-kóng. Tâi-oân Kàu-hoē ê hiàn-kim tek-khak tio̍h chìn-pō͘ , thoân-kàu-chiá kap tióng-chip tio̍h chhut-hiān si̍t-hêng cha̍p-hūn-chi̍t ê hiàn-kim sī-hoān tī chèng sìn-tô͘. Kū-iok hiàn cha̍p-hūn-chi̍t ê cheng-sîn m̄-sī ēng chhun, á-sī chhìn-chhái, tio̍h kéng siōng hó ê sèng-pia̍t chiah lâi hiàn. Sin-iok ê hiàn-kim ēng アーメンê cheng-sîn, bô tú-tú tio̍h hiàn loā chē , nā ū ēng sim só͘ hoaⁿ-hí, só͘-í Sin-iok sî-tāi lán ê hiàn-kim tek-khak m̄-sī kám-kak tāng-tàⁿ. Lán nā ū chit khoán ê liān-sêng, kàu-hoē ê châi-chèng thang lo̍k-koan.</p>
<p>&nbsp; D. Tuì lé-pài ê thài-tō͘ thang khó-lū.</p>
<p>&nbsp; Lêng-sèng ê seng-oa̍h chiū-sī lâng kap Siōng-tè kau-poê, Siōng-tè tī khí-thâu chiàu I ê hêng-chōng lâi chhòng-chō lâng, chiū-sī beh hō͘ lâng kap I chih-chiap kau-poê lâi kèng-pài I. Lán ū thiàⁿ kàu-hoē hó ê cheng-sîn, ū thé-giām oa̍h-oa̍h ê sìn-gióng sī iàu-kín, iā chiah ê cheng-sîn sìn-gióng sī beh hō͘ lán tuì Siōng-tè ū sì-chiàⁿ ê thài-tō͘ lâi lé-pài I.</p>
<p>&nbsp; Taⁿ lán hiān-sî kàu-hoē lêng-tek seng-oa̍h ê chōng-hóng siáⁿ khoán? Siá kuí nā hāng pâi-lia̍t saⁿ-kap hoán-séng:─</p>
<p>&nbsp; 1. Lán tuì lé-pài chá-khí ê lé-pài ta̍k-uī sī khah choē-cháⁿ, m̄-kú àm-sî ê lé-pài chin chió lâng , put-chí thang khoà-lū. Kiám sī chá-khí-sî ê Siōng-tè ū khah toā sian, á-sī lán beh khì chò lé-pài í-keng chiâⁿ-choè si̍p-koàn-tek ê to͘-ha̍p chú-gī.</p>
<p>&nbsp; 2. Tuì Sèng-ji̍t ê lé-pài sī chin iàu-kín ê chū-hoē, chóng-sī chin choē sìn-tô͘; sīm-chì tióng-chip ū-ê iā chin kú m̄-bat kàu pài-tn̂g. Lán chia lâng lâi pài Siōng-tè khah siông lâng oē teh bô êng, mô͘-kuí iû-goân oē ēng che lâi bê-he̍k sìn-tô͘, tì-kàu sìn-tô͘ iû-goân êng chiah beh lé-pài , á-sī to͘-ha̍p hó-sè, sim-sek-hèng ê sî chiah beh lâi. iā lâng khí-thâu thiaⁿ tō-lí chin tì-ì siú lé-pài ,nā-sī bô kú khoàⁿ-kìⁿ bó͘ hoē-iú thiaⁿ tō kuí cha̍p nî , bó͘ lâng tng-chit to lóng bô ū tì-ì lé-pài--ê, hō͘ hoan-sim-koaⁿ siⁿ-khí giâu-gî ê sî, chiū liâm-piⁿ siū thoân-jiám.</p>
<p>&nbsp; 3. M̄-sī boē hiáu tuì-tiōng giâm-siú sèng-ji̍t, soà sio̍k-hoà lé-pài-ji̍t. Ū choē-choē Ki-tok-tô͘ iû-goân tông-tông tī lé-pài-ji̍t choè seng-lí. Kong-hiu-ji̍t m̄-nā bô lâi lé-pài, hoán-tńg kap it-poaⁿ siāng khoán khì hióng-siū sè-kan ê gō͘-lo̍k.</p>
<p>&nbsp; 4. Ū-sî lâng siūⁿ bô khì lé-pài tuì bo̍k-su chin boē tit kè, in-uī i lâi cha̍p chio poeh chio; koh chi̍t khoán tuì bo̍k-su iok beh lâi, nā-sī 10 pái m̄-bat lâi chi̍t pái chit khoán bo̍k-su lé-pài, hō͘ lâng chio iā m̄ lâi, lé-pài si̍t-chāi chin khó-siong.</p>
<p>&nbsp; 5. Ū lâng sui-jiân ū teh siú lé-pài, nā-sī lī-khui lé-pài ê cheng-sîn chin hn̄g, m̄-bat lé-pài ê cheng-sîn chin hn̄g, m̄-bat lé-pài ê chin-ì, to ta̍k lé-pài kiâⁿ koàn-sì, nā bô lâi kha ngiau-ngiau, kàu pài-tn̂g chiū kóng êng-á-oē, lóng bô teh siūⁿ beh pī-pān kèng-khiân ê sim, kàu lé-pài tiong ū-ê iáu teh kóng oē, ū-ê chhut-chhut ji̍p-ji̍p, ū-ê soà tuh-ku, tì-kàu lé-pài boē chong-giâm, thiaⁿ tō-lí bô tì-ì liâm-piⁿ boē kì-tit. Ū-ê sî-kan bô chun-siú , kàu beh pì-hoē ê sî chiah kàu-uī. Chit khoán sui-jiân ū lâi lé-pài, iā sī bē thang tit-tio̍h lêng ê bí-niû.</p>
<p>&nbsp; Í-siōng chit khoán ê hiān-siōng , si̍t-chāi hō͘ bo̍k-chiá put-chí thang khoà-lū. iā lán ê toā bo̍k-chiá Chú Iâ-so͘ khoàⁿ liáu m̄-chai beh cháiⁿ-iūⁿ, chhiáⁿ lán thé-thiap Iâ-so͘ ê sim, tāi-ke tuì Siōng-tè ū sì-chiàⁿ ê thài-tō͘ lâi kèng-pài I.</p>
<p>&nbsp; E. Choân-thé ê kàu-hoē.</p>
<p>&nbsp; Tī kū-nî hut-jiân-kan Soan-kàu-su ín-iông kui-kok hit-sî, ū lâng put-chí m̄ koàn-sì, tuì kàu-hoē ê chiân-tô͘ chin khoà-lū. Goá siūⁿ che sī Siōng-tè beh liān-sêng lán ū chū-chú to̍k-li̍p, ka-kī thang chò chí-tō-chiá ê chi̍t ê chin hó ê ki-hoē.</p>
<p>&nbsp; Soan-kàu-su ín-iông āu ū Sîn-ha̍k-hāu ê nāu-tōng, I-koán ê būn-toê óng-lâi tī lán ê thâu-náu tiong, chi̍t-sî boē bián-tit ū tām-po̍h hong-phêng. Nā-sī chia iā-sī beh chhoā lán ji̍p tī sin sî-tāi ê chi̍t ê kè-tō͘ kî nā-tiāⁿ. Tī kàu-hoē chèng-tī tiong ū chióng-chióng ì-kiàn ê tuì-li̍p, ū chit-uī hit-uī kiàn-kái ê bô siâng. Chit-phài hit-phài chú-tiuⁿ ê koh-iūⁿ, tì-kàu boē bián-tit ū tām-po̍h hun-cheng kap chhiong-tu̍t. Nā-sī beh ji̍p tī sin sî-tāi--ê, taⁿ bē thang koh iông-ún án-ni, in-uī sî-tāi kap poē-kéng lóng oāⁿ, lán khoàⁿ kok-ka ê chèng-tóng lóng kái-siau lâi chiâⁿ-choè chit ê thóng-it ê ūn-tōng. Pún kok ê kàu-hoē lóng chiâⁿ-choè chi̍t ê ha̍p-tông ê kàu-thoân lah! Lán tī kàu-hoē tiong boē thang koh chhin-chhiūⁿ chū-iû su-sióng ê sî-tāi, lâi chú-tiuⁿ goá sio̍k Ki-tok, lí sio̍k A-pho-lô. Khiok kè-khì lán tī chū-iû su-sióng ê poē-kéng tiong siū poê-iúⁿ kàu kin-á-ji̍t, nā-sī hiān-sî boē thang ū chit khoán ê phian-kiàn lâi chú-tiuⁿ tóng-phài. Bô lūn Ki-tok tóng, Pó-lô tóng í-ki̍p it-chhè ê tóng lóng kái-siau, tāi-ke tī Ki-tok ê lāi-bīn saⁿ-kap choè-chiâⁿ sìn-gióng ho̍k-heng ū ì-gī ê kiù-lêng ūn-tōng.</p>
<p>&nbsp; Í-siōng só͘ siá chhau liáu chám-jiân tn̂g, koh sī tī pīⁿ-chhn̂g tiong siá--ê, boē bián-tit só͘ kóng soàⁿ-soàⁿ , put-kò hō͘ lán chai hiān-si̍t ê kàu-hoē sī bô oân-pī, boē thang tèng Siōng-tè ê ì, liān-sêng ê 鍊 sī thoàn-liān, 成 sī chiâⁿ, kàu-hoē ê liān-sêng sī chiong kin-á-ji̍t chit khoán bô oân-pī ê kàu-hoē, tāi-ke saⁿ-kap hia̍p-le̍k thoàn-liān kàu chiâⁿ-choè Siōng-tè só͘ kî-thāi hoaⁿ-hí ê kàu-hoē.</p>
<p>&nbsp; Kiû Chú siúⁿ-sù lán tit-tio̍h chit khoán ê la̍t.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>