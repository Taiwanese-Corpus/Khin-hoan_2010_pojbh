<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-神Ê軟chiá?</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,神Ê軟chiá?,SÎN Ê NŃG-CHIÁⁿ,芥菜子">
<meta name="description" content="神&Ecirc;軟chi&aacute;ⁿ
 　　咱基督徒所信&ecirc;神是真軟chi&aacute;ⁿ &ecirc;神－據在人侮辱；予對敵歹款待，無ke講一句話，也無想欲報仇；尚且佇十字架頂">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-3955.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/4baad3fc155d4.jpg" target="src"><img src="../album/artical/4baad3fc155d4.jpg" border="0"></a></td>
          <td width="30" align="right">
          	          	  <a href="src-3954.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：神Ê軟chiá? SÎN Ê NŃG-CHIÁⁿ</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>神</strong><strong>&Ecirc;</strong><strong>軟</strong><strong>chi&aacute;ⁿ</strong></p><br />
<p>&nbsp;　　咱基督徒所信&ecirc;神是真軟chi&aacute;ⁿ &ecirc;神－據在人侮辱；予對敵歹款待，無ke講一句話，也無想欲報仇；尚且佇十字架頂來受見笑&ecirc;死。</p><br />
<p>　　無親像thang驚惶&ecirc;鬼將軍teh處治伊&ecirc;對敵，彼款&ecirc;神；也無親像大膽&ecirc;外科醫，無想患者&ecirc;艱苦，直刣、直割。反轉n&aacute;家己予人割&ecirc;款，會感著別人&ecirc;艱苦。</p><br />
<p>　　伊無親像強摃，摃破咱&ecirc;心門，強強入來。伊&ecirc;身軀予露水沃澹，徛佇門口teh細聲叫。伊無捲上塵埃來顯出伊&ecirc;受氣，也無親像流彈。伊是真細膩細聲佇咱&ecirc;耳孔邊teh叫愛&ecirc;神。</p><br />
<p>　　早時伊佇西奈山顯出予摩西看見&ecirc;時，是thang驚&ecirc;神。總是到新約&ecirc;時代是成做一个疼痛&ecirc;天父，顯現伊本身來流贖罪&ecirc;血佇十字架頂。</p><br />
<p>　　過路&ecirc;人罵耶穌講：「你若是上帝&ecirc;囝著對十字架頂落來！」祭司長也是按呢講：「你會救別人袂會救本身。伊是以色列&ecirc;王；taⁿ著對十字架落來！」連相kap釘&ecirc;賊也譏刺--伊。Ah，實在真無情！！</p><br />
<p>　　「我&ecirc;上帝，我&ecirc;上帝，啥事放sak我！」毋若人放sak伊，就上帝to放sak伊！」</p><br />
<p>　　犯罪&ecirc;人放h&ograve;ng-h&ograve;ng，無罪&ecirc;耶穌為著伊&ecirc;罪來受苦。世上所有逐款&ecirc;罪攏歸佇伊－無限&ecirc;責任，代表tek &ecirc;艱苦！</p><br />
<p>　　路德馬丁講：「伊成做一个強摃、強姦、刣死人以上&ecirc;大罪人。」</p><br />
<p>　　「Ah，父ah！求你赦免--in，因為in毋知in &ecirc;所做。」怎樣n&aacute;講chiah軟弱&ecirc;話！怎樣咱無咒詛對敵然後chiah死！按怎伊無khah血漢大聲叫講：「父ah！著刑罰--in！」</p><br />
<p>　　Ah！實在伊真軟chi&aacute;ⁿ，因為軟chi&aacute;ⁿ chiah予人釘十字架。伊遐軟chi&aacute;ⁿ到伊袂會咒詛對敵。尚且家己一個恬恬來擔萬人&ecirc;罪。世間人有&ecirc;將家己&ecirc;罪歸予別人來擔，也家己風神做勇猛&ecirc;人。啥事伊著為著萬人來受苦！實在伊真軟chi&aacute;ⁿ！</p><br />
<p>　　總是神&ecirc;軟chi&aacute;ⁿ是khah贏過人。伊有得著khah贏。<strong>疼</strong>是伊&ecirc;力。「溫和&ecirc;人欲承接土地。」無抵抗就是最後&ecirc;勝利者。榮光&ecirc;冕旒是伊&ecirc;。</p><br />
<p>　　隨時受氣，連鞭欲報仇&ecirc;神，是野蠻人&ecirc;神。真強&ecirc;款，猶久是真弱。因為袂會制止家己&ecirc;緣故。咱人ki&aacute;m毋是猶原按呢。小可&ecirc;事也夯出豬頭，紅紙包面，擋袂稠就起手，想ph&ocirc;͘跤......見著khah g&acirc;u &ecirc;人就最敬禮，看著管下&ecirc;人就變做強猛&ecirc;人，家己全著，別人全錯。獨斷人、製造罪，予跤仔擔。歹款待某囝、奴僕、女婢。Ah！軟弱&ecirc;人ah！你看了真強，若是其實是最弱&ecirc;人lah！神欲汰會親像你&ecirc;無著，neh！！</p><br />
<p>　　輕輕&aacute;踏著跤就ng&aacute;u-ng&aacute;u哮&ecirc;狗就是你lah！像無遐快受氣。毋過若受氣，厝也譙倒，所以真thang驚。</p><br />
<p>　　欺負軟chi&aacute;ⁿ &ecirc;神&ecirc;人ah！無久恁teh欲聽著這款&ecirc;聲lah！「做毋好&ecirc;人ah！我毋捌你；著離開我去lah！！」</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">SÎN Ê NŃG-CHIÁⁿ</p><br />
<p>&nbsp;&nbsp; &nbsp; Lán Ki-tok-tô͘ só͘ sìn ê Sîn sī chin nńg-chiáⁿ ê sîn－kù-chāi lâng bú-jio̍k; hō͘ tuì-te̍k pháiⁿ khoán-thāi, bô ke kóng chi̍t kù oē, iā bô siūⁿ beh pò-siû; siōng-chhiáⁿ tī Si̍p-jī-kè téng lâi siū kiàn-siàu ê sí.</p><br />
<p>&nbsp;&nbsp;&nbsp; Bô chhin-chhiūⁿ thang kiaⁿ-hiâⁿ ê kuí chiong-kun teh chhú-tī i ê tuì-te̍k, hit khoán ê sîn; iā bô chhin-chhiūⁿ toā táⁿ ê goā-kho-i, bô siūⁿ hoān-chiá ê kan-khó͘, ti̍t-thâi, ti̍t koah. Hoán-tńg ná ka-kī hō͘ lâng koah ê khoán, oē kám-tio̍h pa̍t-lâng ê kan-khó͘.</p><br />
<p>&nbsp; &nbsp; I bô chhin-chhiūⁿ kiông-kòng, kòng phoà lán ê sim-mn̂g, kiông-kiông ji̍p-lâi. I ê seng-khu hō͘ lō͘-chuí ak-tâm, khiā tī mn̂g-kháu teh soè siaⁿ kiò. I bô kńg-chiūⁿ tîn-ai lâi hián-chhut I ê siū-khì, iā bô chhin-chhiūⁿ luî tân. I sī chin soè-jī soè-siaⁿ tī lán ê hī-khang-piⁿ teh kiò ài ê Sîn.</p><br />
<p>&nbsp;&nbsp;&nbsp; Chá-sî I tī Se-nái-soaⁿ hián-chhut hō͘ Mô͘-se khoàⁿ-kìⁿ ê sî, sī thang kiaⁿ ê Sîn. Chóng-sī kàu Sin-iok ê sî-tāi sī chiâⁿ-choè chi̍t ê thiàⁿ-thàng ê Thiⁿ Pē, hián-hiān I pún-sin lâi lâu sio̍k-choē ê huih tī Si̍p-jī-kè téng.</p><br />
<p>&nbsp;&nbsp; &nbsp;Kè-lō͘ ê lâng mā Iâ-so͘ kóng, "Lí nā-sī Siōng-tè ê kiáⁿ tio̍h tuì Si̍p-jī-kè téng lo̍h lâi!" Chè-si tiúⁿ iā sī án-ni kóng, "lí oē kiù pa̍t-lâng boē-oē kiù pún-sin. I sī Í-sek-lia̍t ê ông; taⁿ tio̍h tuì Si̍p-jī-kè lo̍h-lâi!" Liân saⁿ kap tèng ê chha̍t iā ki-chhì--i. Ah, si̍t-chāi chin bô chêng!!</p><br />
<p>&nbsp;&nbsp;&nbsp; "Goá ê Siōng-tè, goá ê Siōng-tè, siáⁿ-sū pàng-sak goá!" M̄-nā lâng pàng-sak I, chiū Siōng-tè to pàng-sak I!"</p><br />
<p>&nbsp;&nbsp;&nbsp; Hoān choē ê lâng pàng hòng-hòng, bô choē ê Iâ-so͘ uī-tio̍h i ê choē lâi siū-khó͘. Sè-chiūⁿ só͘ ū ta̍k-khoán ê choē lóng kui tī I－</p><br />
<p>&nbsp;&nbsp;&nbsp; Bô-hān ê chek-jīm, tāi-piáu-tek ê kan-khó͘!</p><br />
<p>&nbsp;&nbsp;&nbsp; Lō͘-tek-má-teng kóng, "I chiâⁿ choè chi̍t ê kiông-kòng, kiông-kan, thâi-sí lâng í-siōng ê toā choē-jîn."</p><br />
<p>&nbsp;&nbsp;&nbsp; "Ah, Pē-ah! Kiû lí sià-bián--in, in-uī in m̄-chai in ê só͘ choè." Cháiⁿ-iūⁿ ná kóng chiah loán-jio̍k ê oē! Cháiⁿ-iūⁿ kán bô chiù-chó͘ tuì-te̍k jiân-āu chiah sí! àn--choáⁿ I bô khah hiat-hàn toā-siaⁿ kiò kóng, "Pē-ah! Tio̍h hêng-hoat--in!"</p><br />
<p>&nbsp;&nbsp; &nbsp;Ah! Si̍t-chāi I chin nńg-chiáⁿ, in-uī nńg-chiáⁿ chiah hō͘ lâng tèng Si̍p-jī-kè. I hiah nńg-chiáⁿ kàu I boē-oē chiú-chó͘ tuì-te̍k. Siōng-chhiáⁿ ka-kī chi̍t-ê tiām-tiām lâi taⁿ bān lâng ê choē. Sè-kan lâng ū-ê chiong ka-kī ê choē kui hō͘ pa̍t-lâng lâi taⁿ, iā ka-kī hong-sîn choè ióng-béng ê lâng. Siáⁿ-sū I tio̍h uī-tio̍h bān lâng lâi siū-khó͘! Si̍t-chāi I chin nńg-chiáⁿ!</p><br />
<p>&nbsp;&nbsp;&nbsp; Chóng-sī Sîn ê nńg-chiáⁿ sī khah iâⁿ-kè lâng. I ū tit-tio̍h khah-iâⁿ. THIÀN sī I ê la̍t. "Un-hô ê lâng beh sêng-chiap thó͘-toē." Bô-tí-khòng chiū-sī choè-āu ê sèng-lī-chiá. En̂g-kng ê bián-liû sī I ê.</p><br />
<p>&nbsp;&nbsp;&nbsp; Suî-sî siū-khì, liâm-piⁿ beh pó-siû ê sîn, sī iá-bân lâng ê sîn. Chin kiông ê khoán, iáu-kú sī chin jio̍k. In-uī boē-oē chè-chí ka-kī ê iân-kò͘. Lán lâng kiám m̄-sī iû-goân án-ni. Sió-khoá ê sū iā giâ-chhut ti-thâu, âng-choá pau-bīn, tòng boē tiâu chiū khí-chhiú, siūⁿ phô͘-kha......kìⁿ-tio̍h khah gâu ê lâng chiū choè-kèng-lé, khoàⁿ-tio̍h koán-hā ê lâng chiū pìⁿ-choè kiông-béng ê lâng, ka-kī choân-tio̍h, pa̍t-lâng choân-chhò. To̍k-toàn lâng, chè-chō choē, hō͘ kha-á taⁿ. Pháiⁿ khoán-thāi bó͘-kiáⁿ, lô͘-po̍k, lú-pī. Ah! Loán-jio̍k ê lâng ah! Lí khoàⁿ-liáu chin kiông, nā-sī kî-si̍t sī choè jio̍k ê lâng lah! Sîn beh thái oē chhin-chhiūⁿ lí ê bô-tio̍k, neh!!</p><br />
<p>&nbsp; &nbsp; Khin-khin-á ta̍h tio̍h kha chiū ngáu-ngáu háu ê káu chiū-sī lí lah! Chhiūⁿ bô hiah khoài siū-khì. M̄-kú nā siū-khì, chhù iā kiāu-tó, só͘-í chin thang kiaⁿ.</p><br />
<p>&nbsp;&nbsp; &nbsp;Khi-hū nńg-chiāⁿ ê Sîn ê lâng ah! Bô-kú lín teh-beh thiaⁿ-tio̍h chit-khoán ê siaⁿ lah! "Choè m̄-hó ê lâng ah! Goá m̄-bat lí; tio̍h lī-khui goá khì lah!!"</p></div>
</body>
</html>