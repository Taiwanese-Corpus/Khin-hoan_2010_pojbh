<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-啉水治百病</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,啉水治百病,Lim chuí tī pah pīⁿ,台灣教會公報,郭和烈">
<meta name="description" content="啉水治百病
郭和烈
1964.04.15 932 期 P.6-8
 
台北市有一間文具店。頭家娘是基督教會外ê人。伊ê大姊是佇近Koe-lâng (基隆) ê所在ê一間教會ê信徒。大姊若來台北">
<meta name="author" content="國立台灣師範大學台灣文化及語言文學研究所,郭和烈">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-10572.htm#">台文</a>｜<a href="artical-10572.htm#">中文</a>｜<a href="artical-10572.htm#">日本語</a>｜<a href="artical-10572.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">啉水治百病</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">啉水治百病 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第932號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1964/4</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：6-8</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：啉水治百病 [ Lim chuí tī pah pīⁿ ]</td>
                          </tr>
                          <tr>
                            <td class="gy12" align="left">作者：郭和烈 Keh Hô-lia̍t</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-10572.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-10572.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-10572.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-10572.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-10572.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d11t0a0p1.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>啉水治百病</p>
<p>郭和烈</p>
<p>1964.04.15 932 期 P.6-8</p>
<p>&nbsp;</p>
<p>台北市有一間文具店。頭家娘是基督教會外ê人。伊ê大姊是佇近Koe-lâng (基隆) ê所在ê一間教會ê信徒。大姊若來台北常常勉勵小妹信主。可惜這个做小妹ê頭家娘猶袂信主。三月下旬，有一日，我去伊ê店裡坐，伊kā我講：「啉水佇百病，毋知有影á無？聽講真有功效。」我kā伊講，「這是迷信！」伊講：「恁教會ê人teh宣傳，怎樣是迷信？」我kā伊講，「恁大姊叫你信耶穌，你到taⁿ猶毋信，怎樣你hiah快去信『啉水治百病』ê迷信ah?」</p>
<p>照我所知，濟濟教會佇禮拜中報告時間，費了15分鐘teh宣傳「啉水治百病。」有時佇中會聚會中費了15分， á是20分ê時間，准人起來宣傳「啉水治百病。」甚至佇靈修會安排講演一兩堂ê「啉水健康法，治百病，：以及「啉水運動kap傳福音ê關係。」按呢看起來，教會，牧師，信徒對啉水治百病ê宣傳不止熱心。基督教個人報紙接受啉水治百病連續ê見證，予這个宣傳大成功。聽講也有教會ê牧師買5, 6打 (6, 70 ê) 過濾寶分予全體ê信徒啉生水佇百病。&nbsp; 聽講也有教會用大量ê水過瀘設備，獎勵教會外ê人啉生水，紲利用啉水ê機會傳福音。設使hit間教會若會曉對hiah-ê來拜堂啉水ê人講：「我所予恁ê水是袂治百病，閣後來會死;若是耶穌所beh予恁ê活水會醫恁靈魂ê百病，閣有活命，永永袂死，」按呢就真好。大概教會驚了若按呢講：無人beh來啉水佮聽道理。若是耶穌對hit-ê來雅各ê井chhiūⁿ水ê撒馬利亞婦人人，好膽閣無客氣講：啉這个水ê，攏beh閣喙焦;獨獨見若啉我所beh予伊ê水ê，永永袂喙焦。」教會有這款勇敢á無？á是傳福音著採取容易ê方法ah?</p>
<p>I。啉水治百病ê由來。</p>
<p>照啉水療養法ê原序，日本人島田為次郎講：啉水治萬病ê法度是佇10年前ê一日下午3點鐘左右，佇一間公共浴場洗身軀ê時，對一位親像活佛ê老-人所傳授來ê。伊講當時hit-ê老人是68歲， 30外歲ê時，因為破病袂好，對啉水chiah勇健起來，伊ê全身親像紫銅色，照看會通活到100歲以上。島田先生身軀洗好ê時，紲揣無這个老人就對浴場ê內面ê人問講：t拄仔出去hit-ê老人是啥物人，蹛佇tá-lo̍h？In應講，拄仔，無有人出去，今仔日來洗身軀ê人，只有是你一人nā-tiāⁿ。</p>
<p>我想這款傳授治水佇萬病ê老人，親像活佛，佇世間無當揣。</p>
<p>&nbsp; II。關係啉水治百病ê是是非非。</p>
<p>a)每早起空腹勉強啉生水7合ê結果，胃病好ê，腰子病好ê， 關節炎好ê，血壓懸降低ê，體重增加ê，肺病好ê攏有;甚至癌病也好; 宛然啉水會治萬病ê款。若毋相信，請看"Thian-kiâu"舊年尾今年頭ê報紙所刊出ê見證就ē知。可惜報紙無機會予人刊出啉水歹結果ê消息佮徵求醫生ê意見，á是抗議(反對說)。</p>
<p>&nbsp;</p>
<p>b)有醫生teh講beh判斷這種療法是好á無，一定愛分兩組。一組用新療法，另外一組無用新療法，其他ê條件攏siāng款。閣再hit-ê結果著記錄真清楚，看試用新療法ê，一百人中有功效ê幾名，無功效ê幾名，惡化ê幾名，後來照hit-ê表示chiah來判斷hit-ê療法是好á是毋好。咱教會beh宣傳啉水ê代先有按呢做á無？若無，kiám毋是真主觀ê，真感情ê，真無周到ê!</p>
<p>c)有一間咱ê教會病院，近來發現著幾若ê患者對啉水beh來治病，失去緊急閣適當ê治療，病勢變做真嚴重。有一位醫生對我講，某一个牧師娘犯肺病，本來是teh注Mycin(マイシン)kap食治肺ê藥，因為信啉水紲無愛注射kap食藥(宣傳ê人教毋免注射kap食藥)，啉水2月日久，因為艱苦去照電光， chiah知影家己ê肺已經予結核菌侵佔去真濟。啉水以前病勢是向好ê方向teh進，啉水後伊ê病勢一直惡化，致到2月日後ê今仔日，hit-ê病勢ê增差是通予人驚ê。毋是水對佇身軀毋好，是迷信水會佇萬病，致到失落緊急kap適當ê治療機會。著會記得機會過去，hit-ê機會是無閣再來。</p>
<p>d)我有一位朋友，近來身軀真無通好。昨昏我有收著伊ê批。批內按呢講：「多謝你ê請安。我腹肚一位teh疼，食藥就好，無食藥就疼。按呢經過已經有一月外日lah，完全失去食慾致到無愛寫批，連應該做ê代誌都無做，因為感覺全身無有氣力。。。。。。按呢ê痛苦，較緊死比較較好。頭殼疼是因為發熱ê關係。我家己無量體溫，所以毋知影有熱nā-tiāⁿ。這是啉水來ê毛病，是教會ê長老常常勸我啉水，所以oh推辭，對按呢致來ê病。Taⁿ好，到遮。平安。」(這張批我有保存)。教會ê牧師á是長老，是信徒所尊敬，所信用ê; in ê話真重，所以毋通無深想，就指導會友。In著有屬靈ê智慧，著有一般ê常識kap智識。干但感情的ê疼是無夠額。</p>
<p>上帝創造咱ê身軀真奇妙，喙焦自然愛啉水，有水ê時，盡量會啉hit時身軀所需要ê份量。一時啉到7合，超過hit時身軀所需要ê份量，胃會艱苦，身體ke重擔，精神無爽快。雖然啉久成習慣，毋知艱苦，其實是不自然，所以有一日對遮來ê毛病發pauh ê時，hit-ê厲害是袂通設想ê。&nbsp; (參看頂面ê批)。</p>
<p>III。結論。</p>
<p>a)咱著照需要ê份量來用水。需要ê份量是偌濟ah? 七合á是一斗?我想毋免hiah緊張來問這款問題，上帝創造咱ê身軀真好勢，ke啉較濟，胃會艱苦。啉身軀所需要適當ê份量ê時，肉體輕鬆，精神爽快。佇台灣水真豐富，若喙焦，照所需要ê份量，隨時會通得著，所以毋免一擺灌7合。閣再台灣有水分豐富ê果子真濟，親像西瓜，王梨，柑仔，柚仔， 甘蔗等，其他也有緣豆湯，甜糜，番藷湯，攏是水分濟閣俗ê物件。</p>
<p>b)「啉水佇萬病」是迷信。無一項物是萬能ê。錢毋是萬能，火也毋是萬能，水也毋是萬能。所以用水beh醫萬病beh thài有理氣？各種ê病症有伊特殊ê原因，療法佮藥。毋通受迷， beh用水來做醫治萬症頭ê藥！</p>
<p>c)教會對「啉水佇萬病」ê宣傳著負責。</p>
<p>雖然中會，大會，總會無正式宣傳，總是所屬ê教會，牧師，長老，信徒teh獎勵人啉水治百病，閣有歹ê結果一直teh發現，所以全體ê教會應該愛負責，的確毋通tìⁿ毋知影。所以第一，教會ê主腦機關愛趕緊對教會報紙，á是用別款有效ê方法禁止「啉水治萬病」ê宣傳。第二，教會著緊請醫生á是營養專家，佇講演會，佇報紙上，關係這方面來善導牧師，長老kap信徒。</p>
<p>代誌是關係性命ê事，教會若無趕緊負責設法，後來受社會人，á是某方面ê人ê恥笑kap攻擊ê時，hit-ê後來ê結果，是袂通設想ê。</p>
<p>原來是愛用國文投稿佇Thian-kiâu，驚了礙著咱教會ê名聲，所以用白話字出佇教會公報來縮小讀者ê範圍，就是限佇咱長老教會ê信徒。</p>
<p>最後愛聲明ê，就是我毋是beh破壞三越企業公司， á是Thian-kiâu新聞社袂過濾寶ê生理，chiah來寫chiah-ê。 過濾寶是文化器具，若做會到ê人，買來用真好，總是毋通買來做啉水治百病ê路用。</p>
<p>&nbsp;</p>
<p>民國53年4月8日。</p>
<p>&nbsp;</p>
<p>編者註:咱攏知最近嶄然濟人鼓舞人食水，講：對食水會醫百項病，閣會通做傳道理ê機會。總是佇遮有郭牧師ê反對ê意見，讀起來相當有理，所以出佇遮。對這chân，若有人有閣較好ê意見kap經驗，果然會通利益人ê，也歡迎來落報。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-10572.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d11t0a0p1.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>LIM CHUÍ TĪ PAH PĪN</p>
<p>Keh Hô-lia̍t</p>
<p>1964.04.15 932 kî P.6-8</p>
<p>&nbsp;</p>
<p>&nbsp; Tâi-pak chhī ū chi̍t keng bûn-kū-tiàm.&nbsp; Thâu-ke-niû sī Ki-tok-kàu hoē-goā ê lâng.&nbsp; I ê toā-chí sī tī kūn Koe-lâng ê só͘-chāi ê chi̍t keng kàu-hoē ê sìn-tô͘.&nbsp; Toā-chí nā lâi Tâi-pak siông-siông bián-lē sió-bē sìn Chú.&nbsp; Khó-sioh chit ê choè sió-bē ê thâu-ke-niû iáu bē sìn Chú.&nbsp; Saⁿ ge̍h hā-sûn, ū chi̍t ji̍t, goá khì i ê tiàm-nih chē, i kā goá kóng, "Lim chuí tī pah pīⁿ, m̄-chai ū iáⁿ á bô?&nbsp; thiaⁿ kóng chin ū kong-hāu."&nbsp; Goá kā i kóng, "Che sī bê-sìn!"&nbsp; I kóng, "Lín kàu-hoē ê lâng teh soan-thoân, cháiⁿ-iūⁿ sī bê-sìn?"&nbsp; Goá kā i kóng, "Lín toā-chí kiò lí sìn Iâ-so͘, lí kàu taⁿ iáu m̄ sìn, cháiⁿ-iūⁿ lí hiah khoài khì sìn "lim chuí tī pah pīⁿ" ê bê sìn ah?"</p>
<p>&nbsp; Chiàu goá só͘ chai, choē-choē kàu-hoē tī lé-pài tiong pò-kò sî-kan, huì-liáu 15 hun cheng teh soan-thoân "lim chuí tī pah pīⁿ."&nbsp; Ū sî tī Tiong-hoē chū-hoē tiong huì-liáu 15 hun, á-sī 20 hun ê sî-kan, chún lâng khí-lâi soan-thoân " lim chuí tī pah pīⁿ"&nbsp; Sīm-chì tī lêng-siu-hoē an-pâi káng-ián chi̍t n̄g tn̂g ê "Lim chuí kiān-khong hoat, tī pah pīⁿ,: í-ki̍p "Lim chuí ūn-tōng kap thoân hok-im ê koan-hē."&nbsp; án-ni khoàⁿ khí-lâi, kàu-hoē, bo̍k-su, sìn-tô͘ tuì lim chuí tī pah pīⁿ ê soan-thoân put-chí jia̍t-sim.&nbsp; Ki-tok-kàu kò-jîn pò-choá chiap-siū lim chuí tī pah pīⁿ liân-sio̍k ê kiàn-chèng, hō͘ chit ê soan-thoân toā sêng-kong.&nbsp; Thiaⁿ kóng iā ū kàu-hoē ê bo̍k-su boé 5, 6 táⁿ (6, 70 ê) kè-lū-pó(過濾寶) pun hō͘ choân-thé ê sìn-tô͘ lim chhiⁿ chuí tī pah pīⁿ.&nbsp; Thiaⁿ kóng iā ū kàu-hoē ēng toā liōng ê chuí kò lū siat-pī, chióng-lē kàu-hoē goā ê lâng lim chhiⁿ chuí, soà lī-iōng lim chuí ê ki-hoē thoân hok-im.&nbsp; Siat-sú hit keng kàu-hoē nā oē hiáu tuì hiah ê lâi pài-tn̂g lim chuí ê lâng kóng, "Goá só͘ hō͘ lín ê chuí sī boē tī pah pīⁿ, koh āu-lâi oē sí; nā-sī Iâ-so͘ só͘ beh hō͘ lín ê oa̍h chuí oē i lín lêng-hûn ê pah pīⁿ, koh ū oa̍h-miā, éng-éng boē sí," án-ni chiū chin hó.&nbsp; Tāi-khài kàu-hoē kiaⁿ-liáu nā án-ni kóng, bô lâng beh lâi lim chuí kap thiaⁿ tō-lí.&nbsp; Nā-sī Iâ-so͘ tuì hit ê lâi Ngá-kok ê chíⁿ chhiūⁿ chuí ê Sat-má-lī-a hū-jîn-lâng, hó-táⁿ koh bô kheh-khì kóng, Lim chit ê chuí ê, lóng beh koh chhuì-ta; to̍k-to̍k kìⁿ-nā lim goá só͘ beh hō͘ i ê chuí ê, éng-éng boē chhuì-ta."&nbsp; Kàu-hoē ū chit khoán ióng-kám á bô?&nbsp; á-sī thoân hok-im tio̍h chhái-chhú iông-īⁿ ê hong-hoat ah?</p>
<ul>
<li>1. Lim chuí tī pah pīⁿ ê iû-lâi.</li>
</ul>
<p>&nbsp; Chiàu lim chuí liâu-ióng-hoat ê goân-sū (原序), Ji̍t-pún lâng Tó-tiân uî-chhù-lông(島田為次郎) kóng, lim chuí tī bān pīⁿ ê hoat-tō͘ sī tī 10 nî chêng ê chi̍t ji̍t hā-ngó͘ 3 tiám cheng chó-iū, tī chi̍t keng kong-kiōng e̍k-tiûⁿ soé seng-khu ê sî, tuì chi̍t uī chhin-chhiūⁿ oa̍h-pu̍t ê lāu-lâng só͘ thoân-siū lâi ê.&nbsp; I kóng tng-sî hit ê lāu-lâng sī 68 hè, 30 goā hè ê sî, in-uī phoà-pīⁿ boē hó, tuì lim chuí chiah ióng-kiāⁿ khí-lâi, i ê choân sin chhin-chhiūⁿ chí-tâng-sek, chiàu khoàⁿ oē thang oa̍h kàu 100 hè í-siōng.&nbsp; Tó-tiân Sian-siⁿ seng-khu soé hó ê sî, soà chhē bô chit ê lāu-lâng chiū tuì e̍k-tiûⁿ ê lāi-bīn ê lâng mn̄g kóng, tú-á chhut-khì hit ê&nbsp; lāu-lâng sī sím-mi̍h lâng, toà tī tá-lo̍h?&nbsp; In ìn kóng, Tú-á, bô ū lâng chhut-khì, kin-á-ji̍t lâi soé seng-khu ê lâng, chí-ū sī lí chi̍t lâng nā-tiāⁿ.</p>
<p>&nbsp; Goá siūⁿ chit khoán thoân-siū lim chuí tī bān pīⁿ ê lāu-lâng, chhin-chhiūⁿ oa̍h-pu̍t, tī sè-kan bô tàng chhē.<br />&nbsp; II.&nbsp; Koan-hē lim chuí tī pah pīⁿ ê sī-sī hui-hui.</p>
<ul>
<li>a) Muí chá-khí khang-pak bián-kióng lim chhiⁿ-chuí 7 ha̍p(七合)ê kiat-kó, uī-pīⁿ hó ê, io-chí-pīⁿ hó ê, koan-chat-iām hó ê, huih-ap koân kàng kē ê, thé-tāng cheng-ka ê, hì-pīⁿ hó ê lóng ū; sīm-chì gâm-pīⁿ iā hó; oán-jiân lim chuí oē tī bān pīⁿ ê khoán. Nā m̄ siong-sìn, chhiáⁿ khoàⁿ "Thian-kiâu" kū-nî bé kin-nî thâu ê pò-choá só͘ khan-chhut ê kiàn-chèng chiū oē chai. Khó-sioh pò-choá bô ki-hoē hō͘ lâng khan-chhut lim chuí pháiⁿ kiat-kó ê siau-sit kap teng-kiû i-seng ê ì-kiàn, á-sī khòng-gī (Hoán-tuì soat).</li>
<li>b) Ū i-seng teh kóng beh phoàⁿ-toàn chit chéng liâu-hoat sī hó á bô, it-tēng ài hun nn̄g cho͘. Chi̍t cho͘ ēng sin liâu-hoat, lēng-goā chi̍t cho͘ bô ēng sin liâu-hoat, kî-thaⁿ ê tiâu-kiāⁿ lóng siāng-khoán. Koh-chài hit ê kiat-kó tio̍h kì-lio̍k chin chheng-chhó, khoàⁿ chhì ēng sin liâu-hoat ê, chi̍t-pah lâng tiong ū kong-hāu ê kuí miâ, bô kong-hāu ê kuí miâ, ok-hoà ê kuí miâ, āu-lâi chiàu hit ê piáu-sī chiah lâi phoàⁿ-toàn hit ê liâu-hoat sī hó á-sī m̄-hó. Lán kàu-hoē beh soan-thoân lim chuí ê tāi-seng ū án-ni choè á-bô? Nā bô, kiám m̄-sī chin chú-koan ê, chin kám-chêng ê, chin bô chiu-tò ê!</li>
<li>c) Ū chi̍t keng lán ê kàu-hoē pīⁿ-īⁿ, kūn-lâi hoat-hiān tio̍h kuí-nā ê hoān-chiá tuì lim chuí beh lâi tī pīⁿ, sit-khì kín-kip koh sek-tòng ê tī-liâu, pīⁿ-sè pìⁿ choè chin giâm-tiōng. Ū chi̍t uī i-seng tuì goá kóng, bó͘ chi̍t ê bo̍k-su-niû hoān hì-pīⁿ, pún-lâi sī teh chù Mycin(マイシン) kap chia̍h tī hì ê io̍h, in-uī sìn lim chuí soà bô ài chù-siā kap chia̍h io̍h (soan-thoân ê lâng kà m̄-bián chù-siā kap chia̍h io̍h), lim chuí 2 ge̍h ji̍t kú, in-uī kan-khó͘ khì chiò tiān-kong, chiah chai-iáⁿ ka-kī ê hì í-keng hō͘ kiat-hu̍t-khún(結核菌)chhim-chiàm khì chin-choē. Lim chuí í-chêng pīⁿ-sè sī ǹg hó ê hong-hiòng teh chìn, lim chuí āu i ê pīⁿ-sè it-ti̍t ok-hoà, tì-kàu 2 ge̍h ji̍t āu ê kin-á-ji̍t, hit ê pīⁿ-sè ê cheng-chha sī thang hō͘ lâng kiaⁿ ê. M̄-sī chuí tuì tī sin-khu m̄ hó, sī bê-sìn chuí oē tī bān pīⁿ, tì-kàu sit-lo̍h kín-kip kap sek-tòng ê tī-liâu ki-hoē. Tio̍h oē kì-tit ki-hoē kè-khì, hit ê ki-hoē sī bô koh chài-lâi.</li>
<li>d) Goá ū chi̍t uī pêng-iú, kūn-lâi sin-khu chin bô thang hó. Cha-hng goá ū siu-tio̍h i ê phoe. Phoe-lāi án-ni kóng, "To-siā lí ê chhéng-an. Goá pak-tó͘ chi̍t uī teh thiàⁿ, chia̍h io̍h chiū hó, bô chia̍h io̍h chiū thiàⁿ. án-ni keng-kè í-keng ū chi̍t ge̍h goā ji̍t lah, oân-choân sit-khì si̍t-io̍k(食慾) tì-kàu bô ài siá phoe, liân eng-kai choè ê tāi-chì to bô choè, in-uī kám-kak choân sin bô ū khuì-la̍t...... án-ni ê thòng-khó͘, khah kín sí pí-kàu khah hó. Thâu-khak thiàⁿ sī in-uī hoat-jia̍t ê koan-hē. Goá ka-kī bô niû thé-un, só͘-í m̄-chai-iáⁿ ū jia̍t nā-tiāⁿ. Che sī lim chuí lâi ê mâu-pēng, sī kàu-hoē ê tiúⁿ-ló siông-siông khǹg goá lim chuí, só͘-í oh the-sî, tuì án-ni tì lâi ê pīⁿ. Taⁿ hó, kàu chia. Pêng-an." (Chit tiuⁿ phoe goá ū pó-chûn). Kàu-hoē ê bo̍k-su á-sī tiúⁿ-ló, sī sìn-tô͘ só͘ chun-kèng, só͘ sìn-iōng ê; in ê oē chin tāng, só͘-í m̄-thang bô chhim siūⁿ, chiū chí-tō hoē-iú. In tio̍h ū sio̍k-lêng ê tì-huī, tio̍h ū it-poaⁿ ê siông-sek kap tì-sek. Kan-ta kám-chêng-tek ê thiàⁿ sī bô kàu-gia̍h.</li>
</ul>
<p>&nbsp; Siōng-tè chhòng-chō lán ê sin-khu chin kî-biāu, chhuì-ta chū-jiân ài lim chuí, ū chuí ê sî, chīn-liōng oē lim hit sî sin-khu só͘ su-iàu ê hūn-liōng.&nbsp; Chi̍t sî lim kàu 7 ha̍p,&nbsp; chhiau-kè hit sî sin-khu só͘ su-iàu ê hūn-liōng, uī oē kan-khó͘, sin-thé ke tāng-tàⁿ, cheng-sîn bô sóng-khoài.&nbsp; Sui-jiân lim kú chiâⁿ si̍p-koàn, m̄-chai kan-khó͘, kî-si̍t sī put chū-jiân, só͘-í ū chi̍t ji̍t tuì chia lâi ê mâu-pēng hoat-pauh ê sî, hit ê lī-hāi sī boē thang siat-sióng ê.&nbsp; (Chham khoàⁿ téng-bīn ê phoe).</p>
<p>III. Kiat-lūn.</p>
<ul>
<li>a) Lán tio̍h chiàu su-iàu ê hūn-liōng lâi ēng chuí. Su-iàu ê hūn-liōng sī joā-choē ah? Chhit ha̍p á-sī chi̍t táu? Goá siūⁿ m̄-bián hiah kín-tiuⁿ lâi mn̄g chit khoán būn-toê, Siōng-tè chhòng-chō lán ê sin-khu chin hó-sè, ke lim khah choē, uī oē kan-khó͘. Lim sin-khu só͘ su-iàu sek-tòng ê hūn-liōng ê sî, jio̍k-thé khin-sang, cheng-sîn sóng-khoài. Tī Tâi-oân chuí chin hong-hù, nā chhuì-ta, chiàu só͘ su-iàu ê hūn-liōng, suî-sî oē thang tit-tio̍h, só͘-í m̄-bián chi̍t pái koàn 7 ha̍p. Koh-chài Tâi-oân ū chuí-hun hong-hù ê ké-chí chin-choē, chhin-chhiūⁿ si-koe, ông-lâi, kam-á, iū-á, kam-chià téng, kî-thaⁿ iā ū le̍k-tāu-thng, tiⁿ bê, han-chû-thng, lóng sī chuí-hun choē koh sio̍k ê mi̍h-kiāⁿ.</li>
<li>b) "Lim chuí tī bān pīⁿ" sī bê-sìn. Bô chi̍t hāng mi̍h sī bān-lêng ê. Chîⁿ m̄-sī bān-lêng, hé iā m̄-sī bān-lêng, chuí iā m̄-sī bān-lêng. Só͘-í ēng chuí beh i bān pīⁿ beh thài ū lí-khì? Kok chéng ê pīⁿ-chèng ū i te̍k-sû ê goân-in, liâu-hoat kap io̍h. M̄-thang siū bê, beh ēng chuí lâi choè i-tī bān chèng-thâu ê io̍h!</li>
<li>c) Kàu-hoē tuì "lim chuí tī bān pīⁿ" ê soan-thoân tio̍h hū-chek.</li>
</ul>
<p>Sui-jiân Tiong-hoē, Tāi-hoē, Chóng-hoē bô chèng-sek soan-thoân, chóng-sī só͘ sio̍k ê kàu-hoē, bo̍k-su, tiúⁿ-ló, sìn-tô͘ teh chióng-lē lâng lim chuí tī pah pīⁿ, koh ū pháiⁿ ê kiat-kó it-ti̍t teh hoat-hiān, só͘-í choân-thé ê kàu-hoē eng-kai ài hū-chek, tek-khak m̄-thang tìⁿ m̄-chai-iáⁿ.&nbsp; Só͘-í tē it, kàu-hoē ê chú-náu ki-koan ài koáⁿ-kín tuì kàu-hoē pò-choá, á-sī ēng pa̍t khoán iú-hāu ê hong-hoat kìm-chí "lim chuí tī bān pīⁿ" ê soan-thoân.&nbsp; Tē jī, kàu-hoē tio̍h kín chhiáⁿ i-seng á-sī êng-ióng choan-ka, tī káng-ián-hoē, tī pò-choá-siōng, koan-hē chit hong-bīn lâi siān-tō bo̍k-su, tiúⁿ-ló kap sìn-tô͘.</p>
<p>&nbsp; Tāi-chì sī koan-hē sìⁿ-miā ê sū, kàu-hoē nā bô koáⁿ-kín hū-chek siat-hoat, āu-lâi siū siā-hoē lâng, á-sī bó͘ hong-bīn ê lâng ê thí-chhiò kap kong-kek ê sî, hit ê āu-lâi ê kiat-kó, sī boē thang siat-sióng ê.</p>
<p>&nbsp; Goân-lâi sī ài ēng Kok-bûn tâu-kó tī Thian-kiâu, kiaⁿ-liáu gāi-tio̍h lán kàu-hoē ê miâ-siaⁿ, só͘-í ēng pe̍h-oē-jī chhut tī Kàu-hoē Kong-pò lâi siok-siáu tho̍k-chiá ê hoān-uî, chiū-sī hān tī lán Tiúⁿ-ló kàu-hoē ê sìn-tô͘.</p>
<p>&nbsp; Choè-āu ài seng-bêng ê, chiū-sī goá m̄-sī beh phò-hāi Sam-oa̍t khì-gia̍p kong-si, á-sī Thian-kiâu sin-bûn-siā boē kè-lū-pó ê seng-lí, chiah lâi siá chiah ê.&nbsp; Kè-lū-pó sī bûn-hoà khì-kū, nā choè oē kàu ê lâng, boé lâi ēng chin hó, chóng-sī m̄-thang boé lâi choè lim chuí tī pah pīⁿ ê lō͘-ēng.</p>
<p>&nbsp;</p>
<p>Bîn-kok 53 nî 4 ge̍h 8 ji̍t.</p>
<p>&nbsp;</p>
<p>Phian-chiá chù:&nbsp; Lán lóng chai choè-kūn chám-jiân choē lâng kó͘-bú lâng chia̍h chuí, kóng, Tuì chia̍h chuí oē i pah hāng pīⁿ, koh oē thang choè thoân tō-lí ê ki-hoē.&nbsp; Chóng-sī tī chia ū Keh Bo̍k-su ê hoán-tuì ê ì-kiàn, tha̍k khí-lâi siong-tong ū lí, só͘-í chhut tī chia.&nbsp; Tuì chit chân, nā ū lâng ū koh-khah hó ê ì-kiàn kap keng-giām, kó-jiân oē thang lī-ek lâng ê, iā hoan-gêng lâi lo̍h pò.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>