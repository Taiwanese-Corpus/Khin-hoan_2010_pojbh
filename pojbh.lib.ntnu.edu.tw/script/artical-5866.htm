<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-宗教教育講座</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,宗教教育講座,Chong-kàuKàu-io̍k Káng-chō,台灣教會公報,王守勇">
<meta name="description" content="宗教教育講座
(中中：王守勇)
1939.02 647期 06-09頁
第7 講：路邊教授
1.  路邊教授的要緊
主耶穌行路的時，佇路邊，佇同行的人的中間，逐擺揣機會來教示。因為這款的機會">
<meta name="author" content="國立台灣師範大學台灣文化及語言文學研究所,王守勇">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-5866.htm#">台文</a>｜<a href="artical-5866.htm#">中文</a>｜<a href="artical-5866.htm#">日本語</a>｜<a href="artical-5866.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">宗教教育講座</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">宗教教育講座 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第647號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1939/2</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：6-9</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：宗教教育講座 [ Chong-kàuKàu-io̍k Káng-chō ]</td>
                          </tr>
                          <tr>
                            <td class="gy12" align="left">作者：王守勇 Ông Siú-ióng</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-5866.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-5866.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-5866.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-5866.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-5866.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a111p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>宗教教育講座</p>
<p>(中中：王守勇)</p>
<p>1939.02 647期 06-09頁</p>
<p>第7 講：路邊教授</p>
<p>1.&nbsp; 路邊教授的要緊</p>
<p>主耶穌行路的時，佇路邊，佇同行的人的中間，逐擺揣機會來教示。因為這款的機會無較輸佇室內的教示。親像佇敘加的古井邊，抑是佇樹跤看見撒該佇桑材樹頂，抑是拄著法利賽人的西門，佇彼時有掠著真好的時間來開喙教示。總講，耶穌對這个傳道佇欲去別个所在，佇路中，抑是佇無按算的機會，佇路邊伊就開喙教示。</p>
<p>親像這款的方法，不止有通做咱的模樣。咱做到教師的責任毋是干焦佇教室內nā-tiāⁿ；其實佇路裡，佇街裡佮生徒接觸的時，教師的感化，抑是教示佮佇教室內的教示，平價值。咱不時著存這款的心，佇講話中愛chhoā in入佇聖冊的教訓的原則來生活。有自然tek，會趨向佇聖冊，有興味佇主的教示，若有按呢就達成路邊教授的目的。</p>
<p>&nbsp; &nbsp;&nbsp;2.&nbsp; 路邊教授的注意</p>
<p>這款教授毋是容易的所在。若無老練，顛倒做窒礙。佇路中抑是相拄著的時，生徒毋是遐爾快通承受你的教示。所以教師，著有聖冊的智識的把握，臨時應機，不時會通khiu生徒的興味。你的話題著真活。毋通予in感覺厭。耶穌不時有準備便便，攏會通應人的欠缺，應時來教示。按呢咱做教師抑著親像按呢，是所向望。</p>
<p>3.&nbsp; 不論有熟似無熟，也著佮in接觸</p>
<p>會通佮凊彩人交陪，接觸佇in 的生活，揣機會來教示，這是教師的資本。佇這點，主耶穌有絕對的權威。因為伊會接近佇抹大拉的馬利亞，也會接觸佇撒馬利亞的婦人人。佮遮的人的相接觸，佇談話中，定著向佇宗教談來結尾。也對未信者那但業，差不多5分久的談話，就到額予伊降服。按呢，伊無論接觸甚物人，的確得著彼个人。一旦若佮伊相見，無論甚物人，心攏一遍歡喜，感謝來相離。做教師--的，咱著研究這个法度，來chhoā人就近耶穌。</p>
<p>4.&nbsp; 相佮出外</p>
<p>主耶穌常常相佮出外。佇彼中間，gâu利用時間來教示in。佇出外中所得著有益的教示，學生毋敢袂記得。今仔日咱會通得著彼个記錄，是做感謝的所在。親像欲出外去該撒利亞，腓立比的路中的教示(馬太16：13-21)；也欲去耶路撒冷的路中的教示(馬太20：17)；閣佇閣活後，欲去以馬忤的路中的教示(路加24：18)。遮的就是彼个例。親像按呢，教師愛常常佮聖徒出外，無論行路，散步，旅行，著揣機會教示in，予in 的心熱熱向佇道理。</p>
<p>5.&nbsp; 休夏中的教授</p>
<p>主耶穌雖然有歇睏的時間，總是毋捌休止伊的教示。有時chhoā學生相佮去歇睏，圖謀in靈性的發達。親像變餅，飼5千人神跡，通講是佮學生咧野營的時陣。咱所著學--的，就是主若有閒的時間，攏是利用佇教示，其實耶穌毋捌有無做工。咱做教師，也是希望著按呢。善用你的時間佇主的教示。</p>
<p>第8講：耶穌做教師的成功</p>
<p>1.&nbsp; 莫得掛慮會成功抑袂</p>
<p>耶穌做教師，全然無咧想會成功抑袂，這伊攏無咧掛慮。對伊的教示，有承受，無承受，欲譭謗抑是欲呵咾，這伊攏無欲探聽。伊無求人呵咾，抑無阻止人的譭謗。不論人欲怎樣批評，伊攏無著驚，心無搖動。有時予人棄捒，抑有時予人歡迎，總是佇受呵咾抑是歡迎的時，伊顛倒愛閃避去偏僻的所在。</p>
<p>因為伊對本身，對上帝有確信，人一般的評論，無掠做問題。這點就是伊成功的祕訣。所以咱做教師著親像主的款，不論人欲共咱呵咾，抑是嫌咱，這無下佇眼中，因為咱的成功著對別的標準來判斷才著。</p>
<p>2.&nbsp; 著怎樣才會成功</p>
<p>(1)&nbsp; 用舊的真理來適用佇闡明新的真理，佇這點耶穌有成功。對舊約的教示用新的光明來照，關係律法的問題，指示當時拉比所未捌想的方面。論天爸佮彌賽亞的事，有提供新的見解，來教示宗教上真理的智識。</p>
<p>(2)&nbsp; 耶穌不時留問題予人議論。不論佇佗位，佇甚物時，有指示人所毋捌想的代誌。雖然有反對，有抗議，猶久對伊所發出的問題，人熱熱來議論研究。</p>
<p>(3)&nbsp; 聽眾會決心。耶穌無希望聽眾有明白伊的教示做夠額，就是對in中間有決心者做要緊。伊有得著12名決心者來做伊的學生，遮的後來有搖動天下。咱知基督教有得著保羅一人的決心奉獻，彼个傳道的效果毋是小可。按呢教師第一要緊是對咱的生徒有決心的奉獻者做要緊。</p>
<p>3.&nbsp; 予真理不時活活</p>
<p>所教的真理，毋是予學生用頭殼來理解就好，就是著愛刺鑿in 的良心。伊所教的教示，攏是死活的問題。聽眾雖然有反對伊的教示。伊有默示佇學生的面前，予in明白伊的教示無趁，無行袂用得，抑袂無視得的自覺。按呢咱做教師，毋是干焦予學生有理解所教的就到額，就是逼in會照按呢去行，做要緊。所以伊的教示，不時活活佇學生的耳孔咧喉叫，逼in著照按呢來實行。</p>
<p>4.&nbsp; 予對敵做成功的力</p>
<p>教師常常有對敵，有時這是做成功的氣力。咱知主的對敵，較常是做伊成功的氣力。咱看，法利賽人愈阻止，愈愛害耶穌的時，耶穌佇彼時，是益發前進伊的教示。親像按呢，佇主日學檢采有拄著攪擾抑是反對，總是這袂通阻止宗教教育的成功。</p>
<p>5. &nbsp;&nbsp;若久若明，若有力</p>
<p>親像伊咧教示伊本身的受難死佮閣活的真理，當時學生袂明，總是無袂記得。若久就若明彼个義，後來學生有得著真大的氣力。親像按呢咱所教的，生徒檢采袂明，總是著予in毋通會袂記得，不時掛佇心裡，若久就若明，才有路用。</p>
<p>第9講：耶穌做教師的失望</p>
<p>主耶穌毋是會失望的教師，雖罔有真濟通失望的原因，猶久伊不時超越無失望。對種種的事物，主耶穌有斟酌想，對咧取扱資私的問題，有確信，毋捌失志抑是失望。雖然是按呢，有真濟會通致到失望的事情佇咧，對遮的，耶穌有取甚物態度，這是咱所愛知的所在。</p>
<p>1.&nbsp; 愚鈍(頇顢)</p>
<p>耶穌真gâu闡明，猶久聽眾真頇顢，聽袂理解。雖然有真好頭腦的人，抑是常常曲解。伊有特別訓練12 的學生欲來紲接伊建國的大事業，連遮的學生，也袂通理解伊的死，閣活，贖罪遮的代誌，通講是真愚鈍。雖然有受3年久的教育，猶久常常予主失望。所以佇你的主日學若有真愚鈍的生徒佇咧，你也毋免失望，著吞忍，用最善的方法來繼續你的教示，就穩當有通向望的所在。</p>
<p>2.&nbsp; 心門毋開</p>
<p>若是愛求趕鬼，醫病，抑是食餅的緣故，就有人欲揣耶穌，若是開喙教示，就濟濟人驚去聽著，若聽著，亦是無欲理解。論悔改，信仰，祈禱遮的教示，in攏失志，無趣味，做in去。</p>
<p>咱做教師，亦是siâng款，生徒不管是信徒抑是未信者的子弟，in若無趣味佇咱的教示，毋免失志。In 的心門雖然毋開，猶久咱著進前照所備辦--的來進行，有一日，的確會得勝。</p>
<p>3.&nbsp; 當面反對</p>
<p>主耶穌對民眾咧教示的時，彼个中間定著有人誤解抑是反對，時常愛揣空縫來共伊攻擊。得這款的反對，攻擊，耶穌不時取平靜的態度。雖然知反對者真有勢，欲用極刑的十字架，猶久伊亦是安靜，進行伊的路程。</p>
<p>今仔日的教師，卻無拄著親像主這款的逆境，萬一若有拄著，的確欲看主所取的精神，吞忍有自信佮勇敢來進前。</p>
<p>4.&nbsp; 興味的衰退</p>
<p>起頭真濟人來綴耶穌到尾失落興味，就離開伊。總是主無強勉強in 蹛咧。對耶穌的喙，有聽見佇世間未捌聽見的教示，遐的人是講幾若千，總是到尾來綴伊的人，才有120名。這就是宗教教師所拄著失望的一个原因。因為攏是虎頭老鼠尾。主日學的生徒也是按呢。起頭真濟，後來就那少，細漢的時真熱心，到較大漢的時就離開。咱欲招生徒，比欲保持生徒猶較快。設使生徒若那liu那走去，教師就那無元氣，總是毋通想這是失敗；若有看主，你就會徛在。</p>
<p>5.&nbsp; 對失望的處置</p>
<p>(1)&nbsp; 對本身有確信</p>
<p>欲解決事件的鎖匙，毋是在佇反對者的內面，是在佇咱本身的內面。若用快失望的心來擔當代誌，就是快失望。耶穌無囥這款的心肝，所以伊無失望。若欲按呢，著有健全有元氣，活潑的精神。主耶穌就是這款健全的精神的所有者，所以不論佇甚物不利的事情，也無吐出彼个苦情。若有這款的精神的人，不論拄著甚物逆境，亦是袂失望。</p>
<p>(2)&nbsp; 闊大的看法</p>
<p>人若徛愈懸，就看愈遠，親像按呢，若拄著失望的時，著徛佇信仰的懸山頂來看，就袂失望。耶穌是對上帝的所在懸懸咧看人生。伊若拄著失望的原因，就對玉座懸懸來看彼个反面，就無受搖動。耶穌是對向上帝彼方面來咧看代誌。若對向上帝這方面來看，就無有失望的所在。咱做到教師，亦著親像按呢。</p>
<p>(3)&nbsp; 做工無時停</p>
<p>耶穌做工無時停。雖然佇這方面有阻擋，若是佇別方面會通做工。的確無有四面看無路的所在。不過咱著自覺所著做--的，著做。若是按呢，就袂拄著失望，反轉欲予世間失望。因為上帝無絕人的向望。</p>
<p>(4)&nbsp; 祈禱無煞</p>
<p>耶穌一生是祈禱的生活。拄著大危機的時，伊佇祈禱交陪上帝。親像佇加伯農所拄著做苦痛，失志的時，通暝佇山裡祈禱，到天光無看見伊有失望的面。按呢咱做主日學的教師，著用祈禱交陪主來解決所拄著的逆境，就免致到有失望的所在。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-5866.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a111p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Chong-kàu Kàu-io̍k Káng-chō</p>
<p>(Tiong Tiong: Ông Siú-ióng)</p>
<p>1939.02 647 kî 06-09</p>
<p>Tē 7 káng: Lō͘-piⁿ Kàu-siū</p>
<p>1. Lō͘-piⁿ kàu-siū ê iàu-kín</p>
<p>&nbsp; Chú Iâ-so͘ kiâⁿ lō͘ ê sî, tī lō͘-piⁿ, tī tâng-kiâⁿ ê lâng ê tiong-kan, ta̍k-pái chhoē ki-hoē lâi kà-sī. In-uī chit khoán ê ki-hoē bô khah su tī sek-lāi ê kà-sī. Chhin-chhiūⁿ tī Sū-ka ê kó͘-chíⁿ-piⁿ, á-sī tī chhiū-kha khoàⁿ-kìⁿ Sat-kai tī sng-châi chhiū-téng, á-sī tú-tio̍h Hoat-lī-sài lâng ê Se-bûn, tī hit-sî ū lia̍h tio̍h chin hó ê sî-kan lâi khui chhuì kà-sī. Chóng kóng, Iâ-so͘ tuì chit ê thoân-tō tī beh khì pa̍t ê só͘-chāi, tī lō͘-tiong, á-sī tī bô àn-sǹg ê ki-hoē, tī lō͘-piⁿ I chiū khui chhuì kà-sī.</p>
<p>&nbsp; Chhin-chhiūⁿ chit khoán ê hong-hoat, put-chí ū thang chò lán ê bô͘-iūⁿ. Lán chò Kàu-su ê chek-jīm m̄-sī kan-ta tī kàu-sek-lāi nā-tiāⁿ; kî-si̍t tī lō͘-nih, tī ke-nih kap seng-tô͘ chiap-chhiok ê sî, Kàu-su ê kám-hoà, á-sī kà-sī kap tī kàu-sek-lāi ê kà-sī, pîⁿ kè-ta̍t. Lán put-sî tio̍h chûn chit khoán ê sim, tī kóng-oē tiong ài chhoā in ji̍p tī Sèng-chheh ê kàu-hùn ê goân-chek lâi seng-oa̍h. Ū chū-jiân-tek, oē chhu-hiòng tī Sèng-chheh, ū hèng-bī tī Chú ê kà-sī, nā ū án-ni chiū ta̍t-chiâⁿ lō͘-piⁿ kàu-siū ê bo̍k-tek.</p>
<p>&nbsp; 2. Lō͘-piⁿ kàu-siū ê chù-ì</p>
<p>&nbsp; Chit khoán kàu-siū m̄-sī iông-īⁿ ê só͘-chāi. Nā bô láu-liān, tian-tò chò that-gāi. Tī lō͘-tiong á-sī saⁿ tú-tio̍h ê sî, seng-tô͘ m̄-sī hiah-nih khoài thang sêng-siū lí ê kà-sī. Só͘-í kàu-su, tio̍h ū Sèng-chheh ê tì-sek ê pá-ak, lîm-sî èng-ki, put-sî oē thang khiú seng-tô͘ ê hèng-bī. Lí ê oē-tê tio̍h chin oa̍h. M̄ thang hō͘ in kám-kak ià. Iâ-so͘ put-sî ū chún-pī piān-piān, lóng ē-thang èng lâng ê khiàm-khoeh, èng sî lâi kà-sī. án-ni lán chò kàu-su ia̍h tio̍h chhin-chhiūⁿ án-ni, sī só͘ ǹg-bāng.</p>
<p>&nbsp; 3. Put-lūn ū se̍k-sāi bô se̍k, iā tio̍h kap in chiap-chhiok</p>
<p>&nbsp; Ē-thang kap chhìn-chhái lâng kau-poê, chiap-chhiok tī in ê seng-oa̍h, chhoē ki-hoē lâi kà-sī, che-sī Kàu-su ê chu-pún. Tī chit tiám, Chú Iâ-so͘ ū choa̍t-tuì ê koân-ui. In-uī I ē chiap-kīn tī Boa̍t-tāi-lia̍p ê Má-lī-a, iā ē chiap-chhiok tī Sat-má-lī-a ê hū-jîn-lâng. Kap chiah ê lâng ê saⁿ chiap-chhiok, tī tâm-oē tiong, tiāⁿ-tio̍h ǹg tī Chong-kàu tâm lâi kiat-boé. iā tuì bī-sìn-chiá Ná-tàn-gia̍p, chha-put-to 5 hun kú ê tâm-oē, chiū kàu-gia̍h hō͘ i hâng-ho̍k. án-ni, I bô-lūn chiap-chhiok sím-mi̍h lâng, tek-khak tit-tio̍h hit ê lâng. It-tàn nā kap I saⁿ-kìⁿ, bô-lūn sím-mi̍h lâng, sim lóng it-piàn hoaⁿ-hí, kám-siā lâi saⁿ-lī. Chò kàu-su--ê, lán tio̍h gián-kiù chit ê hoat-tō͘, lâi chhoā lâng chiū-kīn Iâ-so͘.</p>
<p>&nbsp; 4. Saⁿ-kap chhut-goā</p>
<p>&nbsp; Chú Iâ-so͘ siông-siông saⁿ-kap chhut-goā. Tī hit tiong-kan, gâu lī-iōng sî-kan lâi kà-sī in. Tī chhut-goā tiong só͘ tit-tio̍h iú-ek ê kà-sī, ha̍k-seng m̄-káⁿ bē-kì-tit. Kin-á-ji̍t lán ē-thang tit-tio̍h hit ê kì-lio̍k, sī chò kám-siā ê só͘-chāi.</p>
<p>&nbsp; Chhin-chhiūⁿ beh chhut-goā khì Kai-sat-lī-a, Hui-li̍p-pí ê lō͘-tiong ê kà-sī (Má-thài 16:13-21); iā beh khì Iâ-lō͘-sat-léng ê lō͘-tiong ê kà-sī (Má-thài 20:17); koh tī koh-oa̍h āu, beh khì Í-má-ngó͘ ê lō͘-tiong ê kà-sī (Lō͘-ka 24:18). Chiah ê chiū-sī hit ê lē. Chhin-chhiūⁿ án-ni, kàu-su ài siông-siông kap sèng-tô͘ chhut-goā, bô-lūn kiâⁿ-lō͘, sàn-pō͘, lú-hêng, tio̍h chhoē ki-hoē kà-sī in, hō͘ in ê sim jia̍t-jia̍t ǹg tī tō-lí.</p>
<p>&nbsp; 5. Hiu-hā-tiong ê kàu-siū</p>
<p>&nbsp; Chú Iâ-so͘ sui-jiân ū hioh-khùn ê sî-kan, chóng-sī m̄-bat hiu-chí I ê kà-sī. Ū-sî chhoā ha̍k-seng saⁿ-kap khì hioh-khùn, tô͘-bô͘ in lêng-sèng ê hoat-ta̍t. Chhin-chhiūⁿ piàn piáⁿ, chhī 5 chheng lâng sîn-jiah, thang kóng sī kap ha̍k-seng teh iá-iâⁿ ê sî-chūn. Lán só͘ tio̍h o̍h--ê, chiū-sī Chú nā ū êng ê sî-kan, lóng sī lī-iōng tī kà-sī, kî-si̍t Iâ-so͘ m̄-bat ū bô chò kang. Lán chò kàu-su, iā-sī hi-bōng tio̍h án-ni. Siān-iōng lí ê sî-kan tī Chú ê kà-sī.</p>
<p>&nbsp; Tē 8 káng: Iâ-so͘ chò Kàu-su ê sêng-kong</p>
<p>&nbsp; 1. Bo̍h-tit khoà-lū ē sêng-kong á-bē</p>
<p>&nbsp; Iâ-so͘ chò Kàu-su, choân-jiân bô teh siūⁿ ē sêng-kong á-bē, che I lóng bô teh khoà-lū. Tuì I ê kà-sī, ū sêng-siū, bô sêng-siū, beh huí-pòng á-sī beh o-ló, che I lóng bô beh thàm-thiaⁿ. I bô kiû lâng o-ló, ia̍h bô chó͘-chí lâng ê huí-pòng. Put-lūn lâng beh cháiⁿ-iūⁿ phoe-phêng, I lóng bô tio̍h kiaⁿ, sim bô iô-tāng. Ū-sî hō͘ lâng khì-sak, ia̍h ū-sî hō͘ lâng hoan-gêng, chóng-sī tī siū o-ló á-sī hoan-gêng ê sî, I tian-tò ài siám-pī khì phian-phiah ê só͘-chāi.</p>
<p>&nbsp; In-uī I tuì pún-sin, tuì Siōng-tè ū khak-sìn, lâng it-poaⁿ ê pêng-lūn, bô lia̍h chò būn-tê. Chit tiám chiū-sī I sêng-kong ê pì-koat. Só͘-í lán chò kàu-su tio̍h chhin-chhiūⁿ Chú ê khoán, put-lūn lâng beh kā lán o-ló, á-sī hiâm-lán, che bô hē tī gán-tiong, in-uī lán ê sêng-kong tio̍h tuì pa̍t ê phiau-chún lâi phoàⁿ-toàn chiah tio̍h.</p>
<p>&nbsp; 2. Tio̍h cháiⁿ-iūⁿ chiah ē sêng-kong</p>
<p>&nbsp; (1) ēng kū ê chin-lí lâi sek-iōng tī chhián-bêng sin ê chin-lí, tī chit tiám Iâ-so͘ ū sêng-kong. Tuì Kū-iok ê kà-sī ēng sin ê kng-bêng lâi chiò, koan-hē lu̍t-hoat ê būn-tê, chí-sī tng-sî Lia̍p-pí só͘ bē bat siūⁿ ê hong-bīn. Lūn Thiⁿ-pē kap Bí-sài-a ê sū, ū thê-kióng sin ê kiàn-kái, lâi kà-sī chong-kàu-siōng chin-lí ê tì-sek.</p>
<p>(2) Iâ-so͘ put-sî lâu būn-tê hō͘ lâng gī-lūn. Put-lūn tī tó-uī, tī sím-mi̍h sî, ū chí-sī lâng só͘ m̄-bat siūⁿ ê tāi-chì. Sui-jiân ū hoán-tuì, ū khòng-gī, iáu-kú tuì I só͘ hoat-chhut ê būn-tê, lâng jia̍t-jia̍t lâi gī-lūn gián-kiù.</p>
<p>(3) Thèng-chiòng ē koat-sim. Iâ-so͘ bô hi-bōng thèng-chiòng ū bêng-pe̍k I ê kà-sī chò kàu-gia̍h, chiū-sī tuì in tiong-kan ū koat-sim chiá chò iàu-kín. I ū tit-tio̍h 12 miâ koat-sim-chiá lâi chò I ê ha̍k-seng, chiah ê āu-lâi ū iô-tāng thian-hā. Lán chai Ki-tok-kàu ū tit-tio̍h Pó-lô chi̍t lâng ê koat-sim hōng-hiàn, hit ê thoân-tō ê hāu-kó m̄-sī sió-khoá. án-ni kàu-su tē-it iàu-kín sī tuì lán ê seng-tô͘ ū koat-sim ê hōng-hiàn-chiá chò iàu-kín.</p>
<p>3. Hō͘ Chin-lí put-sî oa̍h-oa̍h</p>
<p>Só͘ kà ê chin-lí, m̄-sī hō͘ ha̍k-seng ēng thâu-khak lâi lí-kái chiū hó, chiū-sī tio̍h ài chhì-chha̍k in ê liông-sim. I só͘ kà ê kà-sī, lóng sī sí oa̍h ê būn-tê. Thèng-chiòng sui-jiân ū hoán-tuì I ê kà-sī. I ū be̍k-sī tī ha̍k-seng ê bīn-chêng, hō͘ in bêng-pe̍k I ê kà-sī bô thàn, bô kiâⁿ bē-ēng-tit, ia̍h bē bû-sī-tit ê chū-kak. án-ni lán chò kàu-su, m̄-sī kan-ta hō͘ ha̍k-seng ū lí-kái só͘ kà ê chiū kàu-gia̍h, chiū-sī pek in ē chiàu án-ni khì kiâⁿ, chò iàu-kín. Só͘-í I ê kà-sī, put-sî oa̍h-oa̍h tī ha̍k-seng ê hī-khang teh âu-kiò, pek in tio̍h chiàu án-ni lâi si̍t-hêng.</p>
<p>4. Hō͘ tuì-te̍k chò sêng-kong ê la̍t</p>
<p>Kàu-su siông-siông ū tuì-te̍k, ū-sî che sī chò sêng-kong ê khuì-la̍t. Lán chai Chú ê tuì-te̍k, khah-siông sī chò I sêng-kong ê khuì-la̍t. Lán-khoàⁿ, Hoat-lī-sài lâng jú chó͘-chí, jú ài hāi Iâ-so͘ ê sî, Iâ-so͘ tī hit sî, sī it-hoat chiân-chìn I ê kà-sī. Chhin-chhiūⁿ án-ni, tī Chú-ji̍t-o̍h kiám-chhái ū tú-tio̍h kiáu-jiáu á-sī hoán-tuì, chóng-sī che bē thang chó͘-chí chong-kàu kàu-io̍k ê sêng-kong.</p>
<p>5. Ná kú ná bêng, ná ū la̍t</p>
<p>Chhin-chhiūⁿ I teh kà-sī I pún-sin ê siū-lān Sí kap Koh-oa̍h ê chin-lí, tng-sî ha̍k-seng bē bêng,chóng-sī bô bē kì-tit. Ná kú chiū ná bêng hit ê gī, āu-lâi ha̍k-seng ū tit-tio̍h chin toā ê khuì-la̍t. Chhin-chhiūⁿ án-ni lán só͘ kà ê, seng-tô͘ kiám-chhái bē bêng, chóng-sī tio̍h hō͘ in m̄-thang ē bē kì-tit, put-sî khoà tī sim-nih, ná kú chiū ná bêng, chiah ū lō͘-ēng.</p>
<p>Te 9 káng: Iâ-so͘ chò Kàu-su ê Sit-bāng</p>
<p>Chú Iâ-so͘ m̄-sī ē sit-bāng ê kàu-su, sui-bóng ū chin-chē thang sit-bāng ê goân-in, iáu-kú I put-sî chhiau-oa̍t bô sit-bāng. Tuì chióng-chióng ê sū-bu̍t, Chú Iâ-so͘ ū chim-chiok siūⁿ, tuì teh chhú-khip chu-su ê būn-tê, ū khak-sìn, m̄-bat sit-chì á-sī sit-bāng. Sui-jiân sī án-ni, ū chin-chē ē thang tì-kàu sit-bāng ê sū-chêng tī-teh, tuì chiah ê, Iâ-so͘ ū chhú sím-mi̍h thài-tō͘, che sī lán só͘ ài chai ê só͘-chāi.</p>
<p>1. Gû-tūn (ham-bān)</p>
<p>Iâ-so͘ chin gâu chhián-bêng, iáu-kú thèng-chiòng chin hâm-bān, thiaⁿ boē lí-kái. Sui-jiân ū chin hó thâu-ló ê lâng, ia̍h sī siông-siông khiok-kái. I ū te̍k-pia̍t hùn-liān 12 ê ha̍k-seng beh lâi soà-chiap I kiàn-kok ê toā sū-gia̍p, liân chiah ê ha̍k-seng, iā bē thang lí-kái I ê sí, koh oa̍h, sio̍k-choē chiah ê tāi-chì, thang kóng sī chin gû-tūn. Sui-jiân ū siū 3 nî kú ê kàu-io̍k, iáu-kú siông-siông hō͘ Chú sit-bāng. Só͘-í tī lí ê Chú-ji̍t-o̍h nā ū chin gû-tun ê seng-tô͘ tī-teh, lí iā m̄-bián sit-bāng, tio̍h thun-lún, ēng choè-siān ê hong-hoat lâi kè-sio̍k lí ê kà-sī, chiū ún-tàng ū thang ǹg-bāng ê só͘-chāi.</p>
<p>2. Sim-mn̂g m̄ khui</p>
<p>Nā-sī ài kiû koáⁿ-kuí, i-pēⁿ, á-sī chia̍h piáⁿ ê iân-kò͘, chiū ū lâng beh chhē Iâ-so͘, nā-sī khui-chhuì kà-sī, chiū chē-chē lâng kiaⁿ khì thiaⁿ-tio̍h, nā thiaⁿ-tio̍h, ia̍h sī bô beh lí-kái. Lūn hoé-kái, sìn-gióng, kî-tó chiah ê kà-sī, in lóng sit-chì, bô chhù-bī, chò in khì.</p>
<p>Lán chò kàu-su, ia̍h sī siâng-khoán, seng-tô͘ put-koán sī sìn-tô͘ á-sī bī sìn-chiá ê chú-tē, in nā bô chhù-bī tī lán ê kà-sī, m̄-bián sit-chì. In ê sim-mn̂g sui-jiân m̄ khui, iáu-kú lán tio̍h chìn-chêng chiàu só͘ pī-pān--ê lâi chìn-hêng, ū chi̍t ji̍t, tek-khak ē tek-sèng.</p>
<p>3. Tng-bīn hoán-tuì</p>
<p>Chú Iâ-so͘ tuì bîn-chiòng teh kà-sī ê sî, hit ê tiong-kan tiāⁿ-tio̍h ū lâng gō͘-kái á-sī hoán-tuì, sî-siông ài chhē khàng-phāng lâi kā I kong-kek. Tit chit-khoán ê hoán-tuì, kong-kek, Iâ-so͘ put-sî chhú pêng-chēng ê thài-tō͘. Sui-jiân chai hoán-tuì-chiá chin ū sè, beh ēng ke̍k-hêng ê si̍p-jī-kè, iáu-kú I ia̍h-sī an-chēng, chìn-hêng I ê lō͘-thêng.</p>
<p>Kin-á-ji̍t ê kàu-su, khiok bô tú-tio̍h chhin-chhiūⁿ Chú chit khoán ê ge̍k-kéng, bān-it nā ū tú-tio̍h, tek-khak beh khoàⁿ Chú só͘ chhú ê cheng-sîn, thun-lún ū chū-sìn kap ióng-kám lâi chìn-chêng.</p>
<p>4. Hèng-bī ê soe-thè</p>
<p>Khí-thâu chin-chē lâng lâi toè Iâ-so͘ kàu-boé sit-lo̍h hèng-bī, chiū lī-khui I. Chóng-sī Chú bô kiông bián-kióng in toà teh. Tuì Iâ-so͘ ê chhuì, ū thiaⁿ-kìⁿ tī sè-kan boē-bat thiaⁿ-kìⁿ ê kà-sī, hiah ê lâng sī káng kuí-nā chheng, chóng-sī kàu-boé lâi toè I ê lâng, chiah ū 120 miâ. Che chiū-sī chong-kàu kàu-su só͘ tú-tio̍h sit-bāng ê chi̍t ê goân-in. In-uī lóng sī hó͘-thâu niáu-chhú-boé. Chú-ji̍t-o̍h ê seng-tô͘ iā sī án-ni. Khí-thâu chin-chē, āu-lâi chiū ná chió, sè-hàn ê sî chin jia̍t-sim, kàu khah toā-hàn ê sî chiū lī-khui. Lán beh chio seng-tô͘, pí beh pó-chhî seng-tô͘ iáu khah khoài. Siat-sú seng-tô͘ nā ná liu ná liu ná cháu-khì, kàu-su chiū ná bô goân-khì, chóng-sī m̄-thang siūⁿ che sī sit-pāi; nā ū khoàⁿ Chú, lí chiū ē khiā-chāi.</p>
<p>5. Tuì sit-bāng ê chhú-tì</p>
<p>(1) Tuì pún-sin ū khak-sìn</p>
<p>Beh kái-koat sū-kiāⁿ ê só-sî, m̄-sī chāi tī hoán-tuì-chiá ê lāi-bīn, sī chāi tī lán pún-sin ê lāi-bīn. Nā ēng khoài sit-bāng ê sim lâi tam-tng tāi-chì, chiū-sī khoài sit-bāng. Iâ-so͘ bô khǹg chit khoán ê sim-koaⁿ, só͘-í I bô sit-bāng. Nā-beh án-ni, tio̍h ū kiān-choân ū goân-khì, hoa̍t-phoat ê cheng-sîn. Chú Iâ-so͘ chiū-sī chit khoán kiān-choân ê cheng-sîn ê só͘-iú-chiá, só͘-í put-lūn tī sím-mi̍h put-lī ê sū-chêng, iā bô thò͘-chhut hit ê khó͘-chêng. Nā-ū chit khoán ê cheng-sîn ê lâng, put-lūn tú-tio̍h sím-mi̍h ge̍k-kéng, ia̍h sī bē sit-bāng.&nbsp;</p>
<p>(2) Khoah-toā ê khoàⁿ-hoat</p>
<p>Lâng nā khiā jú koân, chiū khoàⁿ jú hn̄g, chhin-chhiūⁿ án-ni, nā tú-tio̍h sit-bāng ê sî, tio̍h khiā tī sìn-gióng ê koân-soaⁿ-téng lâi khoàⁿ, chiū bē sit-bāng. Iâ-so͘ sī tuì Siōng-tè ê só͘-chāi koân-koân teh khoàⁿ jîn-seng. I nā tú-tio̍h sit-bāng ê goân-in, chiū tuì gio̍k-chō koân-koân lâi khoàⁿ hit ê hoán-bīn, chiū bô siū iô-tāng. Iâ-so͘ sī tuì ǹg Siōng-tè hit hong-bīn lâi teh khoàⁿ tāi-chì. Nā-tuì ǹg Siōng-tè chit hong-bīn lâi khoàⁿ, chiū bô ū sit-bāng ê só͘-chāi. Lán chò kàu-su, ia̍h tio̍h chhin-chhiūⁿ án-ni.</p>
<p>(3) Chò kang bô sî thêng</p>
<p>Iâ-so͘ chò kang bô sî thêng. Sui-jiân tī chit hong-bīn ū chó͘-tòng, nā-sī tī pa̍t hong-bīn ē thang chò kang. Tek-khak bô ū sì-bīn khoàⁿ bô lō͘ ê só͘-chāi. Put-kò lán tio̍h chū-kak só͘ tio̍h chò--ê, tio̍h chò. Nā-sī án-ni, chiū boē tú-tio̍h sit-bāng, hoán-tńg beh hō͘ sè-kan sit-bāng. In-uī Siōng-tè bô choa̍t lâng ê ǹg-bāng.</p>
<p>(4) Kî-tó bô soah</p>
<p>Iâ-so͘ it-seng sī kî-tó ê seng-oa̍h. Tú-tio̍h toā guî-ki ê sî, I tī kî-tó kau-poê Siōng-tè. Chhin-chhiūⁿ tī Ka-pek-lông só͘ tú-tio̍h chò khó͘-thàng, sit-chì ê sî, thong-mê tī soaⁿ-nih kî-tó, kàu thiⁿ-kng bô khoàⁿ-kìⁿ I ū sit-bāng ê bīn. án-ni lán chò Chú-ji̍t-o̍h ê kàu-su, tio̍h ēng kî-tó kau-poê Chú lâi kái-koat só͘ tú-tio̍h ê ge̍k-kéng, chiū bián tì-kàu ū sit-bāng ê só͘-chāi.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>