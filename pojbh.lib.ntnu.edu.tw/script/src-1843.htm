<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-基督的神tek</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,基督的神tek,Ki-tok ê sîn-tek,芥菜子">
<meta name="description" content="基督的神tek
 以賽亞9 章，6節。
論這節的聖冊，是先知以賽亞，稱讚基督的神tek。
伊講幾若所在患難的百姓得欲得著德聖，是因為有一个做王--的得欲出世。伊佇默示中看見，親像已經降生。
有">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-1842.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49efda64dc0d1.jpg" target="src"><img src="../album/artical/49efda64dc0d1.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：基督的神tek Ki-tok ê sîn-tek</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">基督的神tek</p><br />
<p>&nbsp;以賽亞9 章，6節。</p><br />
<p>論這節的聖冊，是先知以賽亞，稱讚基督的神tek。</p><br />
<p>伊講幾若所在患難的百姓得欲得著德聖，是因為有一个做王--的得欲出世。伊佇默示中看見，親像已經降生。</p><br />
<p>有人講這个是以賽亞看見太子 Hi-se-ka，約略十外歲，心意良善，預料伊做王，會得著tāi-kong，對按呢就想到基督親像已經佇世間。古早人濟濟用目下的人物以及事情做預想來指起後日的事。總是詳細來研究伊所講，的確著指起彌賽亞才著，因為所尊稱的名，別人當袂起，佇舊約中的 uî-giân基督，無有比這个較明亮。閣7百年後，天使傳言救主已經降生，博士來朝拜伊，眾人所看見，所講，佮以賽亞所看見所講相同。以賽亞所寫的冊大半是指基督，冊中不論講啥物話，啥物事，結局是歸基督；所以人稱伊做福音的先知，佇新約中，也濟濟引 in伊的話來做証。</p><br />
<p>今以賽亞所稱讚基督的神的，是啥款，看伊的尊稱就知，排列 5款佇下底。</p><br />
<p>1、神妙。</p><br />
<p>就是有神聖妙體，人袂會測度，看伊所做的工，所受的艱苦，所得著的賞賜，閣再看上帝所顯出的恩愛以及聖囝本身的善志，攏予人欽服；實在通稱做神妙的至極。</p><br />
<p>2、哲士。</p><br />
<p>就是智慧深妙的人。伊無親像無智謀的國王，就是有極大的智慧，來保護教會，佮指示各信徒所應該行的路，閣指起伊管轄伊的百姓無倚靠人的幫贊，按呢稱做哲士，無錯。</p><br />
<p>3、全能的上帝。</p><br />
<p>按呢通知伊佮上帝是同一體，同時猶太的教法師聽見耶穌自稱做上帝的囝，愛定伊的死罪，實在無明白先知佮聖冊的教示。</p><br />
<p>4、永遠活的主。</p><br />
<p>就是永遠存在無變換，永居天國的王位，用伊的仁慈款待伊的百姓親像囝永無變換，咱人著知基督毋是降世才有，也毋是上天就無去，是永遠活的主宰。</p><br />
<p>5、平安的仁君。</p><br />
<p>就是講伊的 kong-sêng。伊的國的確享受太平。伊坐位聖權，致到予人平安，世人會得著佮天爸和，心中會得著平安，攏是對耶穌，伊佇世間的時所顯出的溫柔仁愛，就是太平的預兆。英國的大政治家。格蘭斯頓捌講，伊所愛的聖經句就是以賽亞26章3節。「凡若心中倚靠上主的。主的確保庇伊，完全平安」。</p><br />
<p>按呢通知基督是平安的仁君，所以會賞賜人完全的平安。</p><br />
<p>看以上遮的尊稱，通明白以賽亞所講，實在是指宇宙的主宰真神上帝的太子，毋是世間的太子。世間的太子這款的尊稱，當袂起。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Ki-tok ê sîn-tek</p><br />
<p>&nbsp;Í-sài-a 9 chiuⁿ, 6 chat.<br />Lūn chit chat ê sèng-chheh, sī Sian-ti Í-sià-a, chheng-chàn Ki-tok ê sîn-tek.<br />&nbsp;&nbsp;&nbsp; I kóng kuí-nā só͘-chāi hoān-lān ê peh-sìⁿ tit-beh tit-tio̍h tek-sèng, sī in-uī ū chi̍t-ê choè ông--ê tit-beh chhut-sì. I tī be̍k-sī tiong khoàⁿ-kìⁿ, chhin-chhiūⁿ í-keng kàng-seng.</p><br />
<p>&nbsp;&nbsp;&nbsp; Û lâng kóng chit ê sī Í-sài-a khoàⁿ-kìⁿ Thài-chú Hi-se-ka, iok-lio̍k cha̍p-goā hè, sim-ì liông-siān, ū liāu I choè ông, oē tit-tio̍h tāi-kong, tuì án-ni chiū siūⁿ kàu Ki-tok chhin-chhiūⁿ í-keng tī sè-kan. Kó͘-chá lâng choē-choē ēng bo̍k-hā ê jîn-bu̍t í-ki̍p sū-chêng choè ū-sióng lâi chí-khí āu-ji̍t ê sū. Chóng-sī siông-sè lâi gián-kiù i só͘ kóng, tek-khak tio̍h chí khí Bí-sài-a chiah tio̍h, in-uī só͘ chun-chheng ê miâ, pa̍t lâng tng boē khí, tī Kū-iok tiong ê uî-giân Ki-tok, bô ū pí chit ê khah bêng-liāng. Koh 7 pah nî āu, Thiⁿ-sài thoân giân Kiù-chú í-keng kàng-seng, phok-sū lâi tiâu-pài i, chéng lâng só͘ khoàⁿ-kìⁿ, só͘ kóng, kap Í-sài-a só͘ khoàⁿ-kìⁿ só͘ kóng saⁿ-tâng. Í-sài-a só͘ siá ê chheh toā-poàⁿ sī chí Ki-tok, chheh tiong put-lūn kóng sím-mi̍h oē, sím-mi̍h sū, kiat-kio̍k sī kui Ki-tok; Só͘-í lâng chheng i choè hok-im ê sian-ti, tī sin-iok tiong, iā choē-choē ín i ê oē lâi choè chèng.</p><br />
<p>&nbsp;&nbsp;&nbsp; Taⁿ Í-sài-a só͘ chheng-chàn Ki-tok ê Sîn-tek, sī siáⁿ-khoán, khoàⁿ I ê chun-chheng chiū chai, pâi-liat 5 khoán tī ē-toé.</p><br />
<p>1.&nbsp; Sîn-biāu.</p><br />
<p>&nbsp; Chiū-sī Sîn-sèng biāu thé, lâng boē-oē chhek-to̍k, khoàⁿ i só͘ choè ê kang, só͘ siū ê kan-khó͘, só͘ tit-tio̍h ê siúⁿ-sù, koh-chài khoàⁿ Siōng-tè só͘ hián-chhut ê un-ài í-ki̍p Sèng kiáⁿ pún-sin ê siān-chì, lóng hō͘ lâng khim-ho̍k; si̍t-chāi thang chheng-choè Sîn-biāu ê chì ke̍k.</p><br />
<p>2.&nbsp; Tiat-sū.</p><br />
<p>&nbsp; Chiū-sī tì-huì chhim-biāu ê lâng. I bô chhin-chhiūⁿ bô tì-bô͘ ê kok-ông, chiū-sī ū ke̍k toā ê tì-huī, lâi pó-hō͘ kàu-hoē, kap chí-sī kok Sìn-tô͘ só͘ eng-kai kiâⁿ ê lō͘, koh chí-khí I koán-hat i ê peh-sìⁿ bô oá-khò lâng ê pang-chān, án-ni chheng-choè Tiat-sū, bô chhò.</p><br />
<p>3.&nbsp; Choân-lêng ê Siōng tè.</p><br />
<p>&nbsp; án-ni thang chai I kap Siōng-tè sī tâng chi̍t-thé, tông-sî Iû-thài ê kàu-hoat-su thiaⁿ-kìⁿ Iâ-so͘ chū-chheng choè Siōng-tè ê kiáⁿ, ài tēng i ê sí-choē, si̍t-chāi bô bêng-pe̍k Sian-ti kap Sèng-chheh ê kà-sī.</p><br />
<p>4.&nbsp; Eńg-oán oa̍h ê chú.</p><br />
<p>&nbsp; Chiū-sī éng-oán chûn-chāi bô piàn-oāⁿ, éng ku thian-kok ê ông-uī, ēng i ê Jîn-chû khoán-thāi i ê peh-sìⁿ chhin-chhiūⁿ kiáⁿ éng bô piàn-oāⁿ, lán lâng tio̍h chai Ki-tok m̄-sī kàng-sè chiah ū, iā m̄-sī chiūⁿ thiⁿ chiū bô khì, sī éng-oán oa̍h ê chú-cháiⁿ.</p><br />
<p>5.&nbsp; Pêng-an ê Jîn-kun.</p><br />
<p>&nbsp; Chiū-sī kóng I ê kong-sêng. I ê kok tek-khak hióng-siū thài-pêng. I chē-uī sèng-koân, tì-kàu hō͘ lâng pêng-an, sè-jîn oē tit-tio̍h kap thiⁿ-pē hô, sim-tiong oē tit-tio̍h pêng-an, lóng sī tuì Iâ-so͘, I tī sè-kan ê sî só͘ hián-chhut ê un-jiû jîn-ài, chiū-sī thài-pêng ê ū-tiau. Eng-kok ê toā chèng-tī-ka. Kek-lân-su-tùn bat kóng, I só͘ ài ê Sèng-keng kù chiū-sī Í-sài-a 26 chiuⁿ 3 chat. "Hoān-nā sim-tiong oá-khò Siōng-chú ê. Chú tek-khak pó-pì i, oân-choân pêng-an".</p><br />
<p>&nbsp; án-ni thang chai Ki-tok sī pêng-an ê Jîn-kun, só͘-í oē siúⁿ sù lâng oân-choân ê pêng-an.</p><br />
<p>&nbsp; Khoàⁿ í-siōng chiah ê chun-chheng, thang bêng-pe̍k Í-sài-a só͘ kóng, si̍t-chāi sī chí ú-tiū ê chú-cháiⁿ chin-sîn Siōng-tè ê thài-chú, m̄-sī sè-kan ê thài-chú. Sè-kan ê thài-chú chit-khoán ê chun-chheng, tng boē khí.</p></div>
</body>
</html>