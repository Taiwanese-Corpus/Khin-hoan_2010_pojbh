<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-信仰佮行為</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,信仰佮行為,Sìn-gióng kap hêng-uî,芥菜子">
<meta name="description" content="信仰佮行為
 1、  無言的感化。
有一个無神論的人佮ヘネロンsaⁿ-kap蹛三日久，伊本身無欲承認有這个真神，所以伊想伊的確袂變做基督教的信者。總是佇佮伊做陣的中間，有予伊的人款佮信仰拍著伊的心">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f6ade043053.jpg" target="src"><img src="../album/artical/49f6ade043053.jpg" border="0"></a></td>
          <td width="30" align="right">
          	          	  <a href="src-2415.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-12</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：信仰佮行為 Sìn-gióng kap hêng-uî</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Chhoa3 An-teng7 蔡安定</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">信仰佮行為</p><br />
<p>&nbsp;1、&nbsp; 無言的感化。</p><br />
<p>有一个無神論的人佮ヘネロンsaⁿ-kap蹛三日久，伊本身無欲承認有這个真神，所以伊想伊的確袂變做基督教的信者。總是佇佮伊做陣的中間，有予伊的人款佮信仰拍著伊的心肝。後來伊才講「若閣蹛佇遮較久，我雖然無teh希望，毋kú袂免得著變做基督教的信者。」</p><br />
<p>&nbsp; &nbsp;&nbsp;ヘネロン無用言詞來苦勸伊著來信，也無佮伊議論信仰上的問題，總是伊家己驚了著放sak伊平生的無神論來信真神。這就是對ヘネロン恬恬的感化。</p><br />
<p>講話來傳傳道理，的確是要緊，毋kú無言的感化也有大氣力。</p><br />
<p>2、&nbsp; 親切的感動。</p><br />
<p>有一个勞動者teh拖車peh上kiā，因為貨物真重，所以才袂照所愛通peh上去。有幾若等號的人行對遐過，總是無人歡喜共伊鬥 sak。Tú-tn̄g有一个少年人到，看見伊親像真艱難，就恬恬共伊鬥 tu。佇後面有一个紳士看見這个情形真感心少年人的所做。後來就問人看彼个是啥物人；人就共伊講，伊是基督教的信者。後來伊就想講基督教的信者，若是親像伊按呢，我也著來成做信者，果然無久伊有入信。</p><br />
<p>這个就是小可的親切，伊會感動人。自然咱知這个少年人無teh想愛感動teh看的人才按呢做。佇遮也有無言的說教佇teh。</p><br />
<p>3、&nbsp; 上帝聖的奴僕。</p><br />
<p>行為毋是做信仰的結局，毋kú若有實在的信仰，行為會佮伊相綴。「恁著做行道理的，毋是kan-ta聽--的，來家己騙。」－雅各1：22。</p><br />
<p>有人問一个查某囡仔，你對啥物人的說教來入信仰；伊應講對看我阿媽的行踏。</p><br />
<p>信徒的一舉一動攏有人用特別的目睭teh看，會對這來感動，有時會對這跋倒。所以信佮行為著相連，就信仰才會完全。</p><br />
<p>欲成做上帝的奴僕的確實行聖冊的教示，就穩當會通感化濟濟人。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Sìn-gióng kap hêng-uî</p><br />
<p>&nbsp;</p><br />
<p>1. Bû-giân ê kám-hoà.</p><br />
<p>Ū chi̍t ê bû-sîn-lūn ê lâng kap ヘネロン saⁿ-kap toà saⁿ-ji̍t kú, i pún-sin bô beh sêng-jīn ū chit ê chin-sîn, só͘-í i siūⁿ i tek-khak boē pìⁿ-choè Ki-tok-kàu ê sìn-chiá. Chóng-sī tī kap i choè tīn ê tiong-kan, ū hō͘ i ê lâng-khoán kap sìn-gióng phah tio̍h i ê sim-koaⁿ. āu-lâi i chiah kóng " Nā koh toà tī chia khah-kú, goá sui-jiân bô teh hi-bōng, m̄-kú boē bián-tit tio̍h pìⁿ-choè Ki-tok-kàu ê sìn-chiá."</p><br />
<p>&nbsp; ヘネロン bô ēng giân-sû lâi khó͘-khǹg i tio̍h lâi sìn, iā bô kap i gī-lūn sìn-gióng-siōng ê būn-toê, chóng-sī i ka-kī kiaⁿ-liáu tio̍h pàng-sak i pêng-seng ê bû-sîn-lūn lâi sìn chin-sîn. Che chiū-sī tuì ヘネロン tiām-tiām ê kám-hoà.</p><br />
<p>&nbsp; Kóng-oē lâi soan-thoân tō-lí, tek-khak sī iàu-kín, m̄-kú bû-giân ê kám-hoà iā ū toā khuì-la̍t.</p><br />
<p>2. Chhin-chhiat ê kám-tōng.</p><br />
<p>&nbsp; Ū chi̍t ê lô-tōng-chiá teh thoa-chhia peh chiūⁿ kiā, in-uī hè-mi̍h chin tāng, só͘-í chiah boē chiàu só͘-ài thang peh chiūⁿ-khì. Ū kuí-nā téng-hō ê lâng kiâⁿ tuì hia kè, chóng-sī bô lâng hoaⁿ-hí kā i tàu sak. Tú-tn̄g ū chi̍t ê siàu-liân lâng kàu, khoàⁿ-kìⁿ i chhin-chhiūⁿ chin kan-lân, chiū tiām-tiām kā i tàu tu. Tī āu-bīn ū chi̍t ê sin-sū khoàⁿ-kìⁿ chit ê chêng-hêng chin kám-sim siàu-liân lâng ê só͘ choè. āu-lâi chiū mn̄g lâng khoàⁿ hit ê sī sím-mi̍h lâng; lâng chiū kā i kóng, i sī Ki-tok-kàu ê sìn-chiá. āu-lâi i chiū siūⁿ kóng Ki-tok-kàu ê sìn-chiá, nā-sī chhin-chhiūⁿ i án-ni, goá iā tio̍h lâi chiâⁿ-choè sìn-chiá, Kó-jiân bô kú i ū ji̍p-sìn.</p><br />
<p>&nbsp; Chit ê chiū-sī sió-khoá ê chhin-chhiat, i oē kám-tōng lâng. Chū-jiân lán chai chit ê siàu-liân lâng bô teh siūⁿ ài kám-tōng teh khoàⁿ ê lâng chiah án-ni choè. Tī chia iā ū bû-giân ê soat-kàu tī-teh.</p><br />
<p>3. Siōng-tè sèng ê lô͘-po̍k.</p><br />
<p>&nbsp; Hêng-uî m̄-sī choè sìn-gióng ê kiat-kio̍k, m̄-kú nā ū si̍t-chāi ê sìn-gióng, hêng-uî oē kap i saⁿ-tè. "Lín tio̍h choè kiâⁿ tō-lí ê, m̄-sī kan-ta thiaⁿ--ê, lâi ka-kī phiàn."－Ngá-kok 1:22.</p><br />
<p>&nbsp; Ū lâng mn̄g chi̍t ê cha-bó͘ gín-ná, lí tuì sím-mi̍h lâng ê soat-kàu lâi ji̍p sìn-gióng; i ìn kóng tuì khoàⁿ goá A-má ê kiâⁿ-ta̍h.</p><br />
<p>&nbsp; Sìn-tô͘ ê it-kú it-tōng lóng ū lâng ēng te̍k-pia̍t ê ba̍k-chiu teh khoàⁿ, oē tuì che lâi kám-tōng, ū sî oē tuì che poa̍h-tó. Só͘-í sìn kap hêng-uî tio̍h saⁿ-liân, chiū sìn-gióng chiah oē oân-choân.</p><br />
<p>&nbsp; Beh chiâⁿ-choè Siōng-tè ê lô͘-po̍k tek-khak si̍t-hêng Sèng-chheh ê kà-sī, chiū ún-tàng oē thang kám-hoà choē-choē lâng.</p></div>
</body>
</html>