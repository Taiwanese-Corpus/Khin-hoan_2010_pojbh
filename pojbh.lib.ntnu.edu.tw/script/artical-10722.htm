<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-我所尊敬數念的師友</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,我所尊敬數念的師友,Goá só͘ chun-kèng Siàu-liām ê su-iú,台灣教會公報,王占魁">
<meta name="description" content="我所尊敬數念Ê師友
論林學恭牧師
王占魁
1964.11.01 945 期 p.12-13
 
8. Chhoā日本軍來台灣:佇1895年(明治28年，民前17年)。日軍佔領澎湖是2月，澎湖">
<meta name="author" content="國立台灣師範大學台灣文化及語言文學研究所,王占魁">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-10722.htm#">台文</a>｜<a href="artical-10722.htm#">中文</a>｜<a href="artical-10722.htm#">日本語</a>｜<a href="artical-10722.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">我所尊敬數念的師友</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">我所尊敬數念的師友 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第945號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1964/11</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：12-13</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：我所尊敬數念的師友 [ Goá só͘ chun-kèng Siàu-liām ê su-iú ]</td>
                          </tr>
                          <tr>
                            <td class="gy12" align="left">作者：王占魁 Ông Chiàm-khoe</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-10722.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-10722.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-10722.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-10722.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-10722.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t7a0p4.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>我所尊敬數念Ê師友</p>
<p>論林學恭牧師</p>
<p>王占魁</p>
<p>1964.11.01 945 期 p.12-13</p>
<p>&nbsp;</p>
<p>8. Chhoā日本軍來台灣:佇1895年(明治28年，民前17年)。日軍佔領澎湖是2月，澎湖，日本武官常常來教會佮林牧師學台語， 林牧師對in學日語，按呢交換，所以台灣人學日語， 林牧師是上早。經過3月日後，就是9月，日軍備辦大軍beh取台灣，beh對布袋喙上陸，愛林牧師kā in chhoā路;因為伊是嘉義縣人，地頭熟，閣話語會通，北京話佮日語兼用;閣是傳教有信用。林牧師再三推辭講：我食英國人ê頭路，派我來遮傳教，袂通隨便離開。後來得著軍中牧師Sè-chhoan Liû牧師ê勉勵講：你去也是teh傳教：比並來講：日軍拄來澎湖ê時，有毋捌道理ê武官將馬公拜堂做馬椆，後來有信道理較大ê武官teh問遮是教會，禮拜堂佇tó位？人chiah報伊講：關馬hit間就是，武官著一驚，趕緊將馬遷出，大清潔，椅，桌，閣排好勢，紲寄付錢做獻金，也親像這號事，你會通報予教會，也會保護會友免受冤枉。林牧師聽著，若是有利益傳道ê工，就允准。佇9月到布袋喙，大小船64隻，到位拍54門大銃，布袋喙全部落攏變火灰，日軍上陸，大軍直直去鹹水。林牧師佮福田武官佮17名兵蹛布袋隔暝，隔日in也beh落鹹水，佇義竹有300外名ê莊民，用刀銃來包圍，17名日兵雖然排米籮仔陣， 林牧師bih佇中央，福田武官也是佇hit 17人ê中間，受300外名義民兵包圍，生死實在是大危險。經過約兩點鐘久，佳哉對鹹水有日兵700名來拯救，義兵chiah退去。林牧師in chiah脫出死線，予700名chhoā入鹹水，滿街攏是身屍，倒到東倒西歪， 林牧師設法kā in收埋，就閣落南。這pang毋敢閣放水燈，全軍啟程，站站有義民兵ê閘路。</p>
<p>到曾文溪埔又閣拄著大眾ê包圍，若是無訓練ê民兵來抵擋精練ê日軍，是親像草蜢teh弄雞翁。Beh到台南離無遠，安營佇水尾莊，差騎兵去探台南ê動靜，知劉永福ê全軍退走了。</p>
<p>論劉永福beh逃走，用這个詭計，kā民眾講：in beh佮日軍大戰，無閒通辦食物，恁每口灶愛差一床甜粿，炊好，收集了就講：國內派大軍beh來助戰，阮beh來去kā in歡迎，一去而忘返。俗語講：一日無君天下亂，一个府城無政府也是按呢。總是，老大，紳士，為著無政府，流氓會順機會搶劫，閣日軍毋知咱無政府通佮in抵抗，in會用武力來強取，若按呢，全城ê人民，財產會變火灰，所以大家去到新樓拜請巴牧師佮宋牧師出頭去請日軍入城，救全城生命，財產佇這个瞬間，也夠額同情，就允准。二位牧師做頭前，舉英國ê國旗，有十外个紳士代表，直向 Jī-chàn-hâng日軍營地去。當時英國是世界最大，最強ê國，閣是日本ê友好ê國家，日軍看著英國旗，就安靜聽候消息;巴，宋兩位牧師接見司令官，講in ê來意; 司令官因為in是大國民，閣是牧師，所以有信用，用hiah-ê紳士做準當，就整隊伍威風凜凜，綴巴，宋二位，英國旗，日本國旗進入台南府城。果然無有銃聲，全城生命，財產無失落，喜慶重生，對巴， Sòng二位牧師千感萬謝。日軍也因為無流血來入台灣心臟ê府城，也大感謝in ê功勞，賞in勲章5等。</p>
<p>佳哉林牧師所chhoā一路軍也相紲進入，南北二路軍相接，sio牽手喜慶大成功。林牧師所chhoā ê武官對林牧師講：你著時傳道來蹛台南城，伊beh牽成伊趁大錢。設使林牧師若有虛榮心，伊ê機會比辜顯榮較有勢，因為功勞較大，閣捌官話，捌日語，捌漢文。總是林牧師論世間ê名利，地位已經絕緣，閣極極推辭，武官看伊堅決就無勉強伊，用10箍銀送伊做路費，閣用一張字寫第幾路軍ê顧問，相辭就閣倒轉去澎湖，10箍提來做所費，hit張字放火燒--去，看伊做無路用紙。巴，宋費了幾點鐘久ê功勞，就得賞勲5等， 林牧師對澎湖到台南，力盡性命ê危險，費了兩個月ê工夫，平平來入城，in二位有勲5等，林牧師半等都無，thài會hiah差別，因為in是大國民，林牧師是殖民。感謝上帝，伊teh賞世人，是照每人ê實績。人毋通誇口講亞伯拉罕是我ê祖公，因為對石頭會出囝孫予亞伯拉罕。</p>
<p>林牧師這號傳教精神，真正會堪得做模範。光復ê當時，有傳教家離職，去入政治，教育來得著好待遇。(待續)</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-10722.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t7a0p4.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>GOÁ SÓ͘ CHUN-KÈNG SIÀU-LIĀM Ê SU-IÚ</p>
<p>LŪN LÎM HA̍K-KIONG BO̍K-SU</p>
<p>Ông Chiàm-khoe</p>
<p>1964.11. 01 945 kî&nbsp; P.12-13</p>
<p>&nbsp;</p>
<p>8.&nbsp; CHHOĀ JI̍T-PÚN KUN LÂI TÂI-OÂN:&nbsp; Tī 1895 nî (Bêng-tī 28 nî, Bîn chêng 17 nî).&nbsp; Ji̍t kun chiàm-niá Phîⁿ-ô͘ sī 2 ge̍h, Phîⁿ-ô͘, Ji̍t-pún bú-koaⁿ siông-siông lâi kàu-hoē kap Lîm Bo̍k-su o̍h Tâi gú, Lîm Bo̍k-su tuì in o̍h Ji̍t gú, án-ni kau-oāⁿ, só͘-í Tâi-oân lâng o̍h Ji̍t gú, Lîm Bo̍k-su sī siōng chá.&nbsp; Keng-kè 3 ge̍h ji̍t āu, chiū-sī 9 ge̍h, Ji̍t kun pī-pān toā kun beh chhú Tâi-oân, beh tuì tiong-pō͘ ê Pò͘-tē-chhuì chiūⁿ-lio̍k, ài Lîm Bo̍k-su kā in chhoā lō͘; in-uī i sī Ka-gī koān lâng, toē-thâu se̍k, koh oē-gú oē thong, Pak-kiaⁿ oē kap Ji̍t gú kiam ēng; koh sī thoân-kàu ū sìn-iōng.&nbsp; Lîm Bo̍k-su chài-saⁿ the-sî kóng, goá chia̍h Eng-kok lâng ê thâu-lō͘, phài goá lâi chia thoân-kàu, boē thang suî-piān lī-khui.&nbsp; āu-lâi tit-tio̍h kun-tiong bo̍k-su Sè-chhoan Liû Bo̍k-su ê bián-lē kóng, Lí khì iā sī teh thoân-kàu:&nbsp; pí-phēng lâi kóng, Ji̍t kun tú lâi Phîⁿ-ô͘ ê sî, ū m̄-bat tō-lí ê bú-koaⁿ chiong Má-kong pài-tn̂g choè bé-tiâu, āu-lâi ū sìn tō-lí khah toā ê bú-koaⁿ teh mn̄g chia sī kàu-hoē, lé-pài-tn̂g tī tó-uī?&nbsp; Lâng chiah pò i kóng, koaiⁿ bé hit keng chiū-sī, bú-koaⁿ tio̍h chi̍t kiaⁿ, koáⁿ-kín chiong bé chhian chhut, toā chheng-kiat, í, toh, koh pâi hó-sè, soà kià-hù chîⁿ choè hiàn-kim, iā chhin-chhiūⁿ chit hō sū, lí oē thang pò-hō͘ kàu-hoē, iā oē pó-hō͘ hoē-iú bián siū oan-óng.&nbsp; Lîm Bo̍k-su thiaⁿ tio̍h, nā-sī ū lī-ek thoân-tō ê kang, chiū ún-chún.&nbsp; Tī 9 ge̍h kàu Pò͘-tē-chhuì, toā sió chûn 64 chiah, kàu uī phah 54 mn̂g toā chhèng, Pò͘-tē-chhuì choân pō͘-lo̍k lóng pìⁿ hé-hu, Ji̍t kun chiūⁿ-lio̍k, toā kun ti̍t-ti̍t khì Kiâm-chuí.&nbsp; Lîm Bo̍k-su kap Hok-tiân bú-koaⁿ kap 17 miâ peng toà Pò͘-tē keh-mî, keh ji̍t in iā beh lo̍h Kiâm-chuí, tī Gī-tek ū 300 goā miâ ê chng-bîn, ēng to chhèng lâi pau-uî, 17 miâ Ji̍t peng sui-jiân pâi bí-lô-á tīn, Lîm Bo̍k-su bih tī tiong-ng, Hok-tiân bú-koaⁿ iā sī tī hit 17 lâng ê tiong-kan, siū 300 goā miâ gī-bîn peng pau-uî, siⁿ sí si̍t-chāi sī toā guî-hiám .&nbsp; Keng-kè iok nn̄g tiám cheng kú, kai-chài tuì Kiâm-chuí ū Ji̍t peng 700 miâ lâi chín-kiù, gī peng chiah thè-khì.&nbsp; Lîm Bo̍k-su in chiah thoat-chhut sí-soàⁿ, hō͘ 700 miâ chhoā ji̍p Kiâm-chuí, moá ke lóng sī sin-si, tó kàu tang tó sai oai, Lîm Bo̍k-su siat-hoat kā in siu-bâi, chiū koh lo̍h lâm.&nbsp; Chit pang m̄-káⁿ koh pàng chuí-teng, choân kun khé-thêng, chām-chām ū gī-bîn peng ê cha̍h lō͘.</p>
<p>&nbsp; Kàu Chan-bûn khoe po͘ iū-koh tú-tio̍h tāi-chiòng ê pau-uî, nā-sī bô hùn-liān ê bîn peng lâi tí-tng cheng-liān ê Ji̍t kun, sī chhin-chhiūⁿ chháu-meh teh lāng ke-ang. Beh kàu Tâi-lâm lī bô hn̄g, an iâⁿ tī Chuí-bé chng, chhe khî-peng khì thàm Tâi-lâm ê tōng-chēng, chai Lâu Eńg-hok ê choân-kun thè cháu liáu.</p>
<p>&nbsp; Lūn Lâu Eńg-hok beh tô-cháu, ēng chit ê khuí-kè, kā bîn-chiòng kóng, in beh kap Ji̍t kun tāi-chiàn, bô êng thang pān chia̍h-mi̍h, lín muí kháu-chàu ài chhe chit<em>(sic)</em> sn̂g tiⁿ-ké, chhe hó, siu-chi̍p liáu chiū kóng, kok-lāi phài toā kun beh lâi chō͘ chiàn, goán beh lâi-khì kā in hoan-gêng, it khì jî bông hoán.&nbsp; Sio̍k-gú kóng, It ji̍t bû kun thian-hā loān, chi̍t ê hú-siâⁿ bô chèng-hú iā sī án-ni.&nbsp; Chóng-sī, lāu-toā, sin-sū, uī-tio̍h bô chèng-hú, liû-bâng oē sūn ki-hoē chhiúⁿ-kiap, koh Ji̍p<em>(sic)</em> kun m̄-chai lán bô chèng-hú thang kap in tí-khòng, in oē ēng bú-le̍k lâi kiông chhú, nā án-ni, choân siâⁿ ê jîn-bēng, châi-sán oē pìⁿ hé-hu, só͘-í tāi-ke khì kàu Sin-lâu pài-chhiáⁿ Pa Bo̍k-su kap Sòng Bo̍k-su chhut-thâu khì chhiáⁿ Ji̍t kun ji̍p siâⁿ, kiù choân siâⁿ seng-bēng, châi-sán tī chit ê sùn-kan, iā kàu-gia̍h tông-chêng, chiū ún-chún.&nbsp; Jī uī bo̍k-su choè thâu-chêng, kia̍h Eng-kok ê kok-kî, ū cha̍p-goā ê sin-sū tāi-piáu, ti̍t hiòng Jī-chàn-hâng Ji̍t kun iâⁿ toē khì.&nbsp; Tng-sî Eng-kok sī sè-kài choè toā, choè kiông ê kok, koh sī Ji̍t-pún ê iú-hó ê kok-ka, Ji̍t kun khoàⁿ-tio̍h Eng-kok kî, chiū an-chēng thèng-hāu siau-sit; Pa, Sòng jī uī Bo̍k-su chiap-kìⁿ su-lēng koaⁿ, kóng in ê lâi-ì; su-lēng koaⁿ in-uī in sī tāi-kok-bîn, koh sī bo̍k-su, só͘-í ū sìn-iōng, ēng hiah ê sin-sū choè chún-tǹg, chiū chéng tuī-ngó͘ ui-hong lím-lím, tè Pa, Sòng jī uī, Eng-kok kî, Ji̍t-pún kok kî chìn-ji̍p Tâi-lâm hú-siâⁿ.&nbsp; Kó͘-jiân bô ū chhèng siaⁿ, choân siâⁿ seng-bēng, châi-sán bô sit-lo̍h, hí-khèng tiông-seng, tuì Pa, Sòng jī uī Bo̍k-su chhian kám bān siā.&nbsp; Ji̍t kun iā in-uī bô lâu huih lâi ji̍p Tâi-oân sim-chōng ê hú-siâⁿ, iā toā kám-siā in ê kong-lô, siúⁿ in hun-chiong 5 téng.</p>
<p>Kai-chài Lîm Bo̍k-su só͘ chhoā chi̍t lō͘ kun iā sio-soà chìn-ji̍p, lâm pak jī lō͘ kun sio-chiap, sio khan-chhiú hí-khèng toā sêng-kong.&nbsp; Lîm Bo̍k-su só͘ chhoā ê bú-koaⁿ tuì Lîm Bo̍k-su kóng, lí tio̍h sî thoân-tō lâi toà Tâi-lâm siâⁿ, i beh khan-sêng i thàn toā chîⁿ.&nbsp; Siat-sú Lîm Bo̍k-su nā ū hi-êng sim, i ê ki-hoē pí Ko͘ Hián-êng khah ū sè, in-uī kong-lô khah toā, koh bat koaⁿ-oē, bat Ji̍t gú, bat Hàn-bûn.&nbsp; Chóng-sī Lîm Bo̍k-su lūn sè-kan ê bêng-lī, toē-uī í-keng choa̍t-iân, koh ke̍k-ke̍k the-sî, bú-koaⁿ khoàⁿ i kian-koat chiū bô bián-kióng i, ēng 10 kho͘ gûn sàng i choè lō͘-huì, koh ēng chi̍t tiuⁿ jī siá tē kuí lō͘ kun ê kò͘-būn, saⁿ-sî chiū koh tò-tńg khì Phîⁿ-ô͘, 10 kho͘ the̍h lâi choè só͘-huì, hit tiuⁿ jī pàng hé sio--khì, khoàⁿ i choè bô lō͘-ēng choá.&nbsp; Pa, Sòng huì liáu kuí tiám cheng kú ê kong-lô, chiū tit siúⁿ hun 5 téng, Lîm Bo̍k-su tuì Phîⁿ-ô͘ kàu Tâi-lâm, le̍k chīn sìⁿ-miā ê guî-hiám, huì liáu nn̄g kò ge̍h ê kang-hu, pîⁿ-pîⁿ lâi ji̍p siâⁿ, in jī uī ū hun 5 téng, Lîm Bo̍k-su poàⁿ téng to bô, thài oē hiah chha-piat, in-uī in sī tāi kok-bîn, Lîm Bo̍k-su sī si̍t-bîn.&nbsp; Kám-siā Siōng-tè, I teh siúⁿ sè-jîn, sī chiàu muí lâng ê si̍t-chek.&nbsp; Lâng m̄-thang khoa-kháu kóng A-pek-la̍h-hán sī goá ê chó͘-kong, in-uī tuì chio̍h-thâu oē chhut kiáⁿ-sun hō͘ A-pek-la̍h-hán.</p>
<p>Lîm Bo̍k-su chit hō thoân-kàu cheng-sîn, chin chiàⁿ oē kham-tit choè bô͘-hoān.&nbsp; Kong-ho̍k ê tong-sî, ū thoân-kàu-ka lī chit, khì ji̍p chèng-tī, kàu-io̍k lâi tit-tio̍h hó thāi-gū.&nbsp;&nbsp; (Thāi-sio̍k)</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>