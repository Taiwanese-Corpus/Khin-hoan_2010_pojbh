<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-加拿大教會聯合</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,加拿大教會聯合,KA-NÁ-TĀI KÀU-HOĒ LIÂN-HA̍P,芥菜子">
<meta name="description" content="加拿大教會聯合
 　　佇這五十年久北部台灣&ecirc;基督教會直接是屬佇加拿大&ecirc;長老教會。
　　參詳濟濟年了後，t&ocirc;ng教會有kap米以米會、組合教會聯合。這算是最近佇i">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4baad2d56c99f.jpg" target="src"><img src="../album/artical/4baad2d56c99f.jpg" border="0"></a></td>
          <td width="30" align="right">
          	          	  <a href="src-3941.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：加拿大教會聯合 KA-NÁ-TĀI KÀU-HOĒ LIÂN-HA̍P</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="text-align: center;"><strong>加拿大</strong><strong>教會</strong><strong>聯</strong><strong>合</strong><strong></strong></p><br />
<p>&nbsp;　　佇這五十年久北部台灣&ecirc;基督教會直接是屬佇加拿大&ecirc;長老教會。</p><br />
<p>　　參詳濟濟年了後，t&ocirc;ng教會有kap米以米會、組合教會聯合。這算是最近佇in &ecirc;歷史中所經驗過&ecirc;一个大事。</p><br />
<p>　　這个聯合&ecirc;運動實在是對1902年起，總是到舊年&ecirc; 9月chiah實在見著人人所teh出力，所teh祈禱&agrave;i欲得著成&ecirc;結果。有濟濟&ecirc;原因來助成聯合&ecirc;希望，也這个ǹg望到路尾續成做不能免得&ecirc;要求。西爿加拿大闊大&ecirc;地方有趕緊要求所有&ecirc;教會著供給傳道師kap牧師，因為去彼爿徛起&ecirc;人直直加添。尚且三個教會同時有繼續傳教&ecirc;工佇亞西亞、阿非利加、阿米利加8个地方。所以對按呢有感著這个必要就是設使所有遮个工若會得thang聯合，的確會省濟濟&ecirc;勞力。毋若按呢，所teh ǹg望&ecirc;，就是看會得thang消滅、相分離、相兢爭&ecirc;基督徒團體彼款&ecirc;見解，也來相結聯成做實在會相幫贊&ecirc;同伴。</p><br />
<p>　　西爿地方基督徒團體&ecirc;起源kap發達，這算是屬佇歷史&ecirc;事。逐个團體發達，佇特別&ecirc;事情thang合特別&ecirc;欠用。總是差不多佇逐&ecirc;時陣，遐个事情kap欠用有變換。所以khah深想&ecirc;會友，就知koh再維持佇久久&ecirc;中間相分開來發達彼項&ecirc;無理由。總是宗教&ecirc;團體，khah常真固執，真無&agrave;i放sak in所穿真久&ecirc;衫，雖b&oacute;ng in知若koh留teh是顯明有失落宗教&ecirc;本質。</p><br />
<p>　　聯合&ecirc;提案，正式提出佇三教派&ecirc;時，米以米會kap組合教會，隨時無異議來承受；總是佇長老會，這爿有生出濟濟&ecirc;反對。為著按呢聯合有延期&ecirc;幾若年久，就是ǹg望佇延期&ecirc;中間經過研究、討論，後來會khah贏遐个反對&ecirc;；也這个延期有koh續接到歐洲大戰4年久。總是無人勉強著將這个聯合委託予長老教會ê部會來設法：所以組合會、中會、大會有承認聯合&ecirc;地基，後來總會路尾決定著進行，雖b&oacute;ng猶有賰幾若位&ecirc;教會kap會友袂參加。</p><br />
<p>　　Taⁿ加拿大有一個大聯合&ecirc;教會。舊年&ecirc; 4月初10佇多倫多有舉行盛大&ecirc;祝賀式。佇預定&ecirc;時間，三個聯合教會&ecirc;代表者各國排陣、相接成做這个長列，進入多倫多市第一大間&ecirc;公會堂，佇遐壯嚴來舉行祝賀&ecirc;禮拜式。</p><br />
<p>　　Thong世間重要&ecirc;新教&ecirc;團體有&ecirc;派遣代表者，有&ecirc;寄批－所講所讀無毋是同一心來相kap歡喜&ecirc;祝辭。一个講了koh一個，in所演說--&ecirc;，攏是宣言in &ecirc;確信；就是論這个運動，無毋是對佇基督徒&ecirc;疼kap in &ecirc;夢想來做動機&ecirc;信仰上&ecirc;大路險；也是做thong世間&ecirc;教會對象（對象）&ecirc;教訓；koh再是聖神明確&ecirc;指導。</p><br />
<p>　　對這个聯合會生出啥物結果，咱袂得thang隨時來斷言。總是先導者&ecirc; ǹg望，目的會得thang十分來實現；這款&ecirc;事無欠缺濟濟人&ecirc;承認。</p><br />
<p>　　無僥疑，穩當聯合&ecirc;教會會khah無力，因為猶有濟濟位長老會&ecirc;教會猶未參加。對別面來想，聯合&ecirc;結果會加添物質上、財政上、精神上&ecirc;動力佇聯合&ecirc;教會；這也確實會按呢。徛佇新時代門戶&ecirc;教會已經確實向前teh聽候所應該著承受&ecirc;時機kap工程。</p><br />
<p>　　論異邦傳教&ecirc;事，這个聯合&ecirc;重要問題，大部份就是佇開闊事業。以前干但會到長老會&ecirc;報告、細論以及逐款&ecirc;消息，以後也平平會到米以米會kap組合教會。所以為著咱北部台灣上帝&ecirc;國&ecirc;進步發展，teh欲有khah濟人來鬥出力，拍算也鬥祈禱。</p><br />
<p>　　總是加拿大教會聯合&ecirc;成果teh欲開闊盤過聯合教會&ecirc;界限kap in &ecirc;宣教&ecirc;區域；也欲進一步來做全世界基督教徒團結&ecirc;源力。異教派&ecirc;教會，第一事先進行連結--&ecirc;，就是佇支那，後來印度。按呢加拿大&ecirc;教會也歡喜趁亞西亞年少教會&ecirc;先導。英國kap蘇格籣&ecirc;教會無久也欲t&egrave;這个腳步來行。Koh再澳斯大利亞、阿非利加、阿米利加也為著這个相同&ecirc;運動，teh進行討議。</p><br />
<p>　　教會是基督&ecirc;身軀，袂會相分開--得；見所有看見&ecirc;分離著掃hiat-ka̍k，thang成主&ecirc;祈禱，「......予in做一个，親像咱&ecirc;做一个；我踮佇in，你ti&agrave;m佇我」。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">KA-NÁ-TĀI KÀU-HOĒ LIÂN-HA̍P</p><br />
<p>&nbsp;&nbsp; Tī chit gō͘-cha̍p-nî kú Pak-pō͘ Tâi-oân ê Ki-tok kàu-hoē ti̍t-chiap sī sio̍k tī Ka-ná-tāi ê Tiúⁿ-ló kàu-hoē.</p><br />
<p>&nbsp; Chham-siông chē-chē nî liáu-āu, tông kàu-hoē ū kap Bí-í-bí-hoē, cho͘-ha̍p kàu-hoē liân-ha̍p. Che sǹg-sī choè-kūn tī in ê le̍k-sú tiong só͘ keng-giām kè ê chi̍t ê toā-sū.</p><br />
<p>&nbsp; Chit ê liân-ha̍p ê ūn-tōng si̍t-chāi sī tuì 1902 nî khí, chóng-sī kàu kū-nî ê 9 ge̍h chiah si̍t-chāi kìⁿ-tio̍h lâng-lâng só͘ teh chhut-la̍t, só͘ teh kî-tó ài beh tit-tio̍h chiâⁿ ê kiat-kó. Ū choē-choē ê goân-in lâi chō͘-sêng liân ha̍p ê hi-bōng, iā chit ê ǹg-bāng kàu lō͘-bé soà chiâⁿ-chò put-lêng-bián-tit ê iàu-kiû. Sai-pêng Ka-ná-tāi khoah-toā ê toē-hng ū koáⁿ-kín iàu-kiû só͘ ū ê kàu-hoē tio̍h kiong-kip Thoân-tō-su kap Bo̍k-su, in-uī khì-hit-pêng khiā-khí ê lâng ti̍t-ti̍t ke-thiⁿ. Siōng-chhiáⁿ saⁿ ê kàu-hoē tâng-sî ū kè-sio̍k thoân-kàu ê kang tī A-se-a, A-hui-lī-ka, A-bí-lī-ka 8 ê toē-hng. Só͘-í tuì án-ni ū kám-tio̍h chit ê pit-iàu chiū-sī siat-sú só͘ ū chiah ê kang nā oē tit-thang liân-ha̍p, tek-khak oē séng choē-choē ê lô-le̍k. M̄-nā án-ni, só͘ teh ǹg-bāng ê, chiū-sī khoàⁿ oē tit-thang siau-bia̍t, saⁿ pun-lī, saⁿ kèng-cheng ê Ki-tok-tô͘ thoân-thé hit-khoán ê kiàn-kái, iā lâi saⁿ kiat-liân chiâⁿ-choè si̍t-chāi oē saⁿ pang-chān ê tâng-phoāⁿ.</p><br />
<p>&nbsp; Sai-pêng toē-hng Ki-tok-tô͘ thoân-thé ê khí-goân kap hoat-ta̍t, che sǹg sī sio̍k tī le̍k-sú ê sū. Ta̍k ê thoân-thé hoat-ta̍t, tī te̍k-pia̍t ê sū-chêng thang ha̍p te̍k-pia̍t ê khiàm-ēng. Chóng-sī chha-put-to tī ta̍k ê sî-chūn, hiah ê sū-chêng kap khiàm-ēng ū piàn-oāⁿ. Só͘-í khah chhim-siūⁿ ê hoē-iú, chiū chai koh-chài î-chhî tī kú-kú ê tiong-kan saⁿ pun-khui lâi hoat-ta̍t hit-hāng ê bô lí-iû. Chóng-sī chong-kàu ê thoân-thé, khah-siông chin kò͘-chip, chin bô ài pàng-sak in só͘ chhēng chin kú ê saⁿ, sui-bóng in chai nā koh lâu-teh sī hián-bêng ū sit-lo̍h chong-kàu ê pún-chit.</p><br />
<p>&nbsp; Liân-ha̍p ê thê-àn, chèng-sek thê-chhut tī saⁿ kàu-phài ê sî, Bí-í-bí hoē kap cho͘-ha̍p kàu-hoē, suî-sî bô īⁿ-gī lâi sêng-siū; Chóng-sī tī Tiúⁿ-ló-hoē, chit-pêng ū siⁿ-chhut choē-choē ê hoán-tuì. uī-tio̍h án-ni liân-ha̍p ū iân-kî ê kuí-nā nî-kú, chiū-sī ǹg-bāng tī iân-kî ê tiong-kan keng-kè gián-kiù, thó͘-lūn, āu lâi oē khah iâⁿ hiah ê hoán-tuì ê; iā chit ê iân-kî ū koh soà-chiap kàu Au-chiu tāi-chiàn 4 nî-kú. Chóng-sī bô lâng bián-kióng tio̍h chiong chit ê liân-ha̍p uí-thok hō͘ Tiúⁿ-ló kàu-hoē ê pō͘-hoē lâi siat-hoat: Só͘-í Cho͘-ha̍p-hoē, Tiong-hoē, Tāi-hoē ū sêng-jīn liân-ha̍p ê tē-ki, āu-lâi Chóng-hoē lō͘-bé koat-tēng tio̍h chìn-hêng, sui-bóng iáu ū chhun kuí nā uī ê kàu-hoē kap hoē-iú bē chham-ka.</p><br />
<p>&nbsp; Taⁿ Ka-ná-tāi ū chi̍t ê toā liân-ha̍p ê kàu-hoē. Kū-nî ê 4 ge̍h chhe 10 tī To-lûn-to ū kú-hêng sēng-tāi ê chiok hō sek. Tī û-tēng ê sî-kan, saⁿ ê liân-ha̍p kàu-hoē ê tāi-piáu-chiá kok-kok pâi-tīn, saⁿ-chiap chiâⁿ choè chit ê tn̂g-lia̍t, chìn-ji̍p To-lûn-to chhī tē-it toā keng ê Kong-hoē-tn̂g, tī hia chòng-giâm lâi kú-hêng chiok-hō ê lé-pài-sek.</p><br />
<p>&nbsp; Thong sè-kan tiōng-iàu ê Sin-kàu ê thoân-thé ū ê phài-khián tāi-piáu-chiá, ū ê kià phoe－só͘-kóng só͘ tha̍k bô m̄-sī tâng chi̍t-sim lâi saⁿ-kap hoaⁿ-hí ê chiok-sû. Chi̍t ê kóng-liáu koh chi̍t-ê, in só͘ ián-soat--ê, lóng-sī soan-giân in ê khak-sìn; chiū-sī lūn chit ê ūn-tōng, bô m̄-sī tuì tī Ki-tok-tô͘ ê thiàⁿ kap in ê bōng-sióng lâi choè tōng-ki ê sìn-gióng-siōng ê toā lō͘-hiám; iā sī choè thong sè-kan ê kàu-hoē tuì-siōng（對象）ê kàu-hùn; koh-chài sī Sèng-sîn bêng-khak ê chí-tō.</p><br />
<p>&nbsp; Tuì chit ê liân-ha̍p oē siⁿ-chhut sím-mi̍h kiat-kó, lán boē tit-thang suî-sî lâi toàn-giân. Chóng-sī sian-tō-chiá ê ǹg-bāng, bo̍k-tek oē tit-thang cha̍p-hun lâi si̍t-hiān; chit-khoán ê sū bô khiàm-kheh choē-choē lâng ê sêng-jīn.</p><br />
<p>&nbsp;&nbsp;Bô giâu-gî, ún-tàng liân-ha̍p ê kàu-hoē oē khah bô-la̍t, in-uī iáu ū choē-choē uī Tiúⁿ-ló-hoē ê kàu-hoē iáu-boē chham-ka. Tuì pa̍t-bīn lâi siūⁿ, liân-ha̍p ê kiat-kó oē ke-thiⁿ bu̍t-chit-siōng, châi-chèng-siōng, cheng-sîn-siōng ê tōng-le̍k tī liân-ha̍p ê kàu-hoē; che iā khah-si̍t oē án-ni. Khiā tī sin sî-tāi mn̂g-hō͘ ê kàu-hoē í-keng khak-si̍t hiòng-chêng teh thèng-hāu só͘ eng-kai tio̍h sêng-siū ê sî-ki kap kang-tiâⁿ.</p><br />
<p>&nbsp; Lūn īⁿ-pang thoân-kàu ê sū, chit ê liân-ha̍p ê tiōng-iàu bûn-toê, toā pō͘-hūn chiū-sī tī khui-khoah sū-gia̍p. Í-chêng kan-ta oē kàu Tiúⁿ-ló-hoē ê pò-kò, sè-lūn í-ki̍p ta̍k-khoán ê siau-sit, í-āu iā pîⁿ-pîⁿ oē kàu Bí-í-bí-hoē kap Cho͘-ha̍p kàu-hoē. Só͘-í uî-tio̍h lán Pak-pō͘ Tâi-oân Siōng-tè ê kok ê chìn-pō͘ hoat-tián, teh-beh ū khah choē lâng lâi tàu chhut-la̍t, phah-sǹg iā tàu kî-tó.</p><br />
<p>&nbsp; Chóng-sī Ka-ná-tāi kàu-hoē liân-ha̍p ê sêng-kó teh beh khui-khoah poâⁿ-kè liân-ha̍p kàu-hoē ê kài-hān kap in ê soan-kàu ê khu-he̍k; iā beh chìn chi̍t-pō͘ lâi choè choân sè-kài Ki-tok kàu-tô͘ thoân-kiat ê goân-le̍k. ĪN kàu-phài ê kàu-hoē, tē-it tāi-seng chìn-hêng liân-kiat--ê, chiū-sī tī Chi-ná, āu-lâi ìn-tō͘. àn-ni Ka-ná-tāi ê kàu-hoē iā hoaⁿ-hí thàn A-se-a liân-siàu kàu-hoē ê siān-tō. Eng-kok kap So͘-kek-lân ê kàu-hoē bô-kú iā beh tè chit ê kha-pō͘ lâi kiâⁿ. Koh-chài Ò-sū-tāi-lī-a, A-hui-lī-ka, A-bí-lī-ka iā uī-tio̍h chit ê saⁿ-tâng ê ūn-tōng, teh chìn-hêng thó-gī.</p><br />
<p>&nbsp; Kàu-hoē sī Ki-tok ê seng-khu, boē-oē saⁿ pun-khui--tit; kìⁿ só͘ ū khoàⁿ-kìⁿ ê pun-lī tio̍h sàu hiat-ka̍k, thang chiâⁿ Chú ê kî-tó, "......hō͘ in choè chi̍t ê, chhin-chhiūⁿ lán ê choè chi̍t ê; Goá tiàm tī in, lí tiàm tī goá".</p></div>
</body>
</html>