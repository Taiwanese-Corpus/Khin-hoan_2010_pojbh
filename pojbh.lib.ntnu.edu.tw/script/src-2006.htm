<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-信就得著</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,信就得著,Sìn chiū tit-tio̍h,芥菜子">
<meta name="description" content="信就得著
     幾若月日無落雨，洘旱，作穡人無收成；無收成，就無錢通買物；無通買物；店頭就無錢趁。店頭無生理，割店直直欲倒。彼時會社長吐氣，搖頭，煩惱到極，m̄-kú無法度。所以有的錢一盡khê">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f036bd47143.jpg" target="src"><img src="../album/artical/49f036bd47143.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：信就得著 Sìn chiū tit-tio̍h</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Kai Jōe-liâm 偕叡廉</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">信就得著</p><br />
<p>&nbsp;&nbsp;&nbsp;&nbsp; 幾若月日無落雨，洘旱，作穡人無收成；無收成，就無錢通買物；無通買物；店頭就無錢趁。店頭無生理，割店直直欲倒。彼時會社長吐氣，搖頭，煩惱到極，m̄-kú無法度。所以有的錢一盡khêng-oá猶欠三十萬銀；taⁿ欲怎樣。</p><br />
<p>&nbsp;&nbsp;&nbsp; 社長的名號做oán-lī。伊佇Oh-sū-tē-lī-a濟濟年teh做大生理。Taⁿ強強欲破產。</p><br />
<p>&nbsp;&nbsp;&nbsp; Teh坐的時拄著一位的朋友來探伊。朋友看伊的面憂憂就講。你teh煩惱啥事？社長in講，我teh煩惱錢。這pang生理歹做，我欠三十萬。害ah！真慘！朋友講，你的確毋通煩惱，咱是信上帝的人的確毋通過頭掛慮。你是信者，我是傳道，咱著將萬事交託主。傳道師對lak袋仔the̍h一本聖經就讀予伊聽。後來講，咱來相佮祈禱。傳道求上帝著幫贊生理人的欠缺。祈禱煞傳道佮伊相辭，就倒去。生理人出去外面行遊。佇路裡拄著一个朋友。朋友走倚來講，我愛拜託你一層事，毋知你歡喜幫贊無？生理人講，有甚物代誌？應講，近來我chhun錢，taⁿ毋知著怎樣設法較好，寄銀行無利息，毋知你歡喜替我設法無？若歡喜請你the̍h幾十萬去做生理，出在你甚物時才還無要緊。生理人講，好，你有三十萬便便，請你chhìn-chhái時來the̍h。生理人歡喜倒去，心內感謝上帝因為有聽見伊的所求。對彼時了後益發熱心敬畏上帝。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Sìn chiū tit-tio̍h</p><br />
<p>&nbsp;Kuí-nā ge̍h ji̍t bô lo̍h-hō͘, khó-oāⁿ, choh-sit lâng bô siu-sêng; bô siu-sêng, chiū bô chîⁿ thang boé mi̍h; bô thang boé mi̍h; tiàm-thâu chiū bô chîⁿ thàn.&nbsp; Tiàm-thâu bô seng-lí, koah-tiàm ti̍t-ti̍t beh tó.&nbsp; Hit sî hoē-siā-tiúⁿ thó͘-khuì, iô-thâu, hoân-ló kàu-ke̍k, m̄-kú bô hoat-tō͘.&nbsp; Só͘-í ū ê chîⁿ it-chīn khêng-oá iáu khiàm saⁿ-cha̍p bān-gûn; taⁿ beh cháiⁿ-iūⁿ.</p><br />
<p>Siā-tiúⁿ ê miâ hō choè oán-lī.&nbsp; I tī Oh-sū-tē-lī-a choē-choē nî teh choè toā seng-lí.&nbsp; Taⁿ kiông-kiông beh phò-sán.</p><br />
<p>Teh chē ê sî tú-tio̍h chi̍t-uī ê pêng-iú lâi thàm i.&nbsp; Pêng-iú khoàⁿ i ê bīn iu-iu chiū kóng.&nbsp; Lí teh hoân-ló siáⁿ-sū?&nbsp; Siā-tiúⁿ in kóng, Goá teh hoân-ló chîⁿ.&nbsp; Chit pang seng-lí pháiⁿ choè, goá khiàm saⁿ-cha̍p bān.&nbsp; Hāi-ah!&nbsp; Chin chhám!&nbsp; Pêng-iú kóng, Lí tek-khak m̄-thang hoân-ló, lán sī sìn Siōng-tè ê lâng tek-khak m̄-thang kè-thâu khoà-jū.&nbsp; Lí sī sìn-chiá, goá sī thoân-tō, lán tio̍h chiong bān-sū kau-thok Chú.&nbsp; Thoân-tō-su tuì lak-tē-á the̍h chi̍t pún Sèng-keng chiū tha̍k hō͘ i thiaⁿ.&nbsp; āu-lâi kóng, Lán lâi saⁿ-kap kî-tó.&nbsp; Thoân-tō kiû Siōng-tè tio̍h pang-chān seng-lí lâng ê khiàm-kheh.&nbsp; Kî-tó soah thoân-tō kap i saⁿ-sî, chiū tò-khì.&nbsp; Seng-lí lâng chhut khì goā-bīn kiâⁿ-iû.&nbsp; Tī lō͘-ni̍h tú-tio̍h chi̍t ê pêng-iú.&nbsp; Pêng-iú cháu oá lâi kóng, Goá ài pài-thok lí chi̍t chân sū, m̄-chai lí hoaⁿ-hí pang-chān bô?&nbsp; Seng-lí lâng kóng, Ū sím-mi̍h tāi-chì?&nbsp; ìn kóng, Kūn-lâi goá chhun chîⁿ, taⁿ m̄-chai tio̍h cháiⁿ-iūⁿ siat-hoat khah hó, kià gûn-hâng bô lī-sek, m̄-chai lí hoaⁿ-hí thoè goá siat-hoat bô?&nbsp; Nā hoaⁿ-hí chhiáⁿ lí the̍h kuí-cha̍p bān khì choè seng-lí, chhut-chāi lí sím-mi̍h sî chiah hêng bô iàu-kín.&nbsp; Seng-lí lâng kóng, Hó, lí ū saⁿ-cha̍p bān piān-piān, chhiáⁿ lí chhìn-chhái sî lâi the̍h.&nbsp; Seng-lí lâng hoaⁿ-hí tò-khì, sim-lāi kám-siā Siōng-tè in-uī ū thiaⁿ-kìⁿ i ê só͘ kiû.&nbsp; Tuì hit sî liáu-āu it-hoat jia̍t-sim kèng-uì Siōng-tè.</p></div>
</body>
</html>