<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-台灣民間宗教中ê傳說(4)</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,台灣民間宗教中ê傳說(4),Tâi-oân Bîn-kan Chong-kàu tiong ê Thoân-soat (4),台灣教會公報,">
<meta name="description" content="台灣民間宗教中ê傳說
五府千歲 ê傳說台灣ê風俗真迷信，因為án-ni，廟寺特別濟。Tī 民國 19年12月，日本人有調查全台灣寺廟ê所額，計共有3661間，照所記錄伊ê 分類親像下面:服祀福德正神">
<meta name="author" content="國立台灣師範大學台灣文化及語言文學研究所,">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-12561.htm#">台文</a>｜<a href="artical-12561.htm#">中文</a>｜<a href="artical-12561.htm#">日本語</a>｜<a href="artical-12561.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">台灣民間宗教中ê傳說(4)</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">台灣民間宗教中ê傳說(4) </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第976號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1966/2</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：14</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：台灣民間宗教中ê傳說(4) [ Tâi-oân Bîn-kan Chong-kàu tiong ê Thoân-soat (4) ]</td>
                          </tr>
                          <tr>
                            <td class="gy12" align="left">作者： </td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-12561.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-12561.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-12561.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-12561.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-12561.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d12t0a0p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p style="text-align: center;"><span style="font-size: medium;">台灣民間宗教中ê傳說</span>
<p style="text-align: left;">五府千歲 ê傳說<br />台灣ê風俗真迷信，因為án-ni，廟寺特別濟。Tī 民國 19年12月，日本人有調查全台灣寺廟ê所額，計共有3661間，照所記錄伊ê 分類親像下面:服祀福德正神（福德正神），就是土地公ê有674 間， kan-ta 台南縣ē已經有258間。服祀王爺ê王爺廟(就是服祀五府千歲ê廟)，有534間。服祀天上聖母（天上聖母）就是媽祖ê廟，有300 goā 間。 Chiah ê 統計數字雖然有khah 舊 lah，總是真確實。光復後民間宗教有大興起，到現時iáu bē有新ê全盤-tek ê 統計， 只知影tī 民國53年7月15日以前，tuì 台南市政府所登記ê寺廟，kan-ta 台南市內已經有167 間。 <br />Tī chiah ê全省寺廟ê 數量中除了土地公廟第一濟，以外第 2濟ê就是王爺廟，也就是這擺所beh講ê 五府千歲 ê廟，其中台南縣內有beh kah 100 間 ê濟，第 3濟就是媽祖婆 ê廟，保安宮排tī第8， 祖師廟chiah 排 tī 第 10 位 ê濟。Tī 雲林台南兩縣沿海ê 居民攏teh服祀五府千歲，尚且每一間五府千歲廟ê 香火 to不止興。親像台南縣北門鄉蚵寮村南鯤鯓廟（台南縣北門鄉蚵寮村南鯤鯓廟），抑是麻豆ê代天府（麻豆的代天府），攏是屬tī 五府千歲 ê 行宮 (簡稱王爺廟)。王爺廟所服祀ê神，伊ê 姓各間廟攏無像。有人講總共有136 姓，也有人講是36 姓，其中所服祀ê是「李，池，吳，范，朱」 （李，池，吳，范，朱）。這五姓 ê做第一濟，尚且稱做"五位一體，」也稱做"五王爺，」抑是"五府千歲。」總是其中也有只服祀一兩位 ê王爺 ê廟也boē少，這種ê廟大概稱做「某王爺廟」，抑是"二王爺廟，」親像 tuì 台南 beh去永康ê途中有一間叫做"二王廟，」連hit個所在也叫做二王。 台南市成功路大道公廟，西pêng面ê一條巷仔內，也有一間"三爺宮"（三爺宮）等，這攏是王爺廟。<br />王爺廟故事ê開始<br />關係王爺廟ê故事kap傳說是án-ni:講tī 宋朝（宋朝），有人講是唐朝（唐朝）ê時代，tī福建ê地方有「李，池， 吳， 范， 周" 等， 5 位 ê青年，因為in大家情投意合，所以就結盟做生死之交，其中hit個姓李ê是khah濟歲，就排tī第一ê， in 5人相勉勵，相kap研究。到 "大比" （大比）ê年(是khó-kàu ê年)，五個人攏中tio̍h 進士，tī 京城做官。 koh講：kap in siāng-時有260名中進士，這也成做260 ê王爺 ê原因，(這個數字有矛盾，因為tī中國ê歷史上未bat有tī一擺thâi死360 ê 新進士ê皇帝，koh大概每擺所會 thang 錄取 ê 進士只是2，30人nā-tiāⁿ， thái 會有360 ê人siāng-時中著進士ê理氣)。In to攏是非常ê盡忠，因為án-ni， in就受hiah ê 危害國家民族ê 奸臣做眼中釘， chiah ê 奸臣就想辦法，beh來陷害in。就奏皇帝，講in teh thong 敵國， tio̍h趕緊將in剪除，國家chiah會太平。當時ê皇帝因為是昏君，就聽chiah ê 奸臣ê話beh將in 斬死，佳哉朝廷中ê 大臣苦苦保奏， chiah 赦in免死，kā in關tī土牢 ê內面。總是hiah ê 奸臣驚了後來若hō͘ in出監， 會對in不利，就買通獄官引河水入土牢，將in攏總淹死tī土牢 ê內面。後來皇帝chiah知chiah ê 進士是盡忠ê，只是受奸臣ê陷害ê，就真後悔，將害 in ê 奸黨處決，後來就封 chiah ê 進士ê官位。<br />五王受派轉來本所在<br />以下ê傳說不止荒唐，講chiah ê 進士死了，in ê 怨氣上到天庭， 玉皇大帝 hia-nih， tuì án-ni 玉皇大帝就kā in分別封王，順續命令in落來凡間保國， 衛民， 代天巡狩（代天巡狩），tī每年in ngiâ媽祖抑是甚麼鬧熱ê時，咱會thang看著寫"代天巡狩" ê大hoâiⁿ旗，這講是玉皇上帝封in ê官銜，就是講替天巡視，顧守ê意思。用án-ni來teh替玉皇上帝監察民間善惡。其中這五個姓「李，池， 吳， 范， 周" ê王爺受派轉來tī福建省，擔任除知滅號ê工作，同時也thang受萬百姓ê崇拜。Tuì án-ni， 福建省逐所在to有in ê廟，因為台灣也是福建管內ê一個島嶼，koh台灣ê百姓濟濟攏是tuì 福建省來ê，所以濟濟攏teh拜chiah ê王爺。<br />送王船ê 由來<br />Taⁿ關係台南縣轄北門嶼ê鯤鯓廟，是台灣chiah ê王爺廟中最早ê，是建立tī 康熙（康熙）ê年間，也是全省規模最大，歷史最久ê。台灣ê王爺廟，原來是叫做瘟神廟（瘟神廟），hit個原因是每隔三年對面岸 ê泉州（泉洲），漳州（漳洲）tio̍h送趕逐瘟疫ê王船一擺，這叫做送王船（送王船），chiah ê王船流來kha̍h tī台灣西岸ê所在，因為船內有王爺 ê偶像，所以見若kha̍h-tio̍h ê所在，hit地方就為著 hit 身王爺起廟。<br />麻豆代天府廟ê荒唐故事<br />關係麻豆 ê 代天府廟ê 建設有一段荒唐故事，就是講五府王爺想著台灣是伊ê 管區， koh早時ê台灣也稱做"蓬萊仙島。」山明水秀人傑地靈（人傑地靈），就想beh來tiàm台灣。In就變做五個老人來到台灣，一面想beh查察台灣ê 善惡， koh一面是想beh chhē一個好風水地， thang建立王爺廟。In五個人直直chhē 到麻豆ê港口，看講hit個地ê 風水真好，就決意beh tī hia-nih toà落去。In就tī一個真暗ê落雨暝，入去一間土人teh閃避野獸ê草寮內，beh kā hit個主人借歇一暝，hit個主人看in五個人ê 像貌真有仙氣（仙氣），就好禮款待in。 到keh早起，主人真早就想beh起來接納in ê時，已經無看見人，只有看見五身王爺 ê偶像tī 桌裡， 斟酌看覓，講kap hit五個老人ê面真相像，就將這個事tuì地方ê人講：就發動起廟服sāi五府千歲，以後每年ê 3，4月ê時就大舉行祭典。<br />神棍造成ê悲哀<br />我想以上這個荒唐故事，穩當是神棍為著beh 趁錢所生起ê謠言，hit個事實雖然無tàng稽考，總是tuì現在神棍為著趁錢chiah傳出謠言ê事實來推測，的確是神棍 ê謠言無m̄-tio̍h。我引起一個咱記憶iáu 新 ê一個事實做例。Tī 民國 48年7月2日，有一台大卡車載 40 goā ê男女beh去kā "張玉姑" 進香， 車到南投縣鹿谷鄉Làm-á-溪橋péng車，死20 goā個， chhun ê 20 goā 個攏tio̍h重傷，其中有一個71 歲 ê老阿婆，名做林陳臉，伊平時m̄-bat出門一腳步， taⁿ為著 beh去kā "張玉姑" 進香，可憐死tī車ē。 對這個車禍政府chiah 注目關係"張玉姑" ê事，最後chiah知"張玉姑"正是神棍所造出來ê謠言，原因也是為著 beh 趁錢ê。<br />編造"張玉姑" ê事實<br />關係為著 beh 趁錢，神棍chiah 造出這個 "張玉姑顯聖」ê謠言，伊ê 內幕是án-ni: Tī彰化縣新港鄉溪底村有一個保安林（保安林），這個保安林是tī大肚溪 ê 南岸下流，因為大肚溪ê 砂流來積 tī hia成做一片ê 溪坪，若到冬天時chiah ê 沙滿天飛。 不但新港鄉 ê 溪底村，就是連和美鎮ê土厝村也受著威脅，tuì án-ni，政府有造林tī 這個所在，變成綠色成蔭（綠色成蔭）ê 溪床年久月深，hō͘ 溪床變遷，tuì án-ni tī保安林邊soah成做一條ê河道，因為án-ni，每擺若有水災就有水流屍（水流屍）流來kha̍h tī 這個保安林邊。Taⁿ代誌tò-頭講到民國23年，tī 這個所在bat kha̍h-tio̍h一個水流屍，當時ê保正柯祥（柯祥）kap警察會同去驗屍， hit個水流屍是有查某人ê頭毛，總是穿查埔人藍布ê長衫。所以驗屍 ê人m̄知是ta-bo͘， 抑是查某， 到將伊ê衫褪開 chiah知是查某ê。原來是台中市發生水災，這個查某人tī危急ê時穿m̄-tio̍h相逃避，後來走無lī hō͘水淹死。Taⁿ 這個 kap警察會同驗屍 ê保證，m̄知屍 hō͘臭爛 ê死屍 ê去激著 抑 m̄是，soah破病boē起床，經過幾日後soah死去。Tuì án-ni， 這個保安林soah傳出真濟ê 鬼話，直到民國 44年ê 8月間， tī新港鄉溪底村162號ê 住民劉全，有一個ta-po͘ 囝仔名做劉國山，患著急病，就請一個童乩名做陳清枝來問佛。 這個童乩是台中縣龍井ê人，是kap 劉全siāng故鄉ê人。童乩一下發，講伊是張玉姑，假使若beh kā 伊起一間廟kā 伊服祀，就beh hō͘伊ê 囝連鞭好--去。劉全果然下願講beh kā 伊起廟，這個囝chiah好--去。這個傳說原來就是劉全kap 陳清枝鬥空來傳出謠言。Koh向地方toê 3000 goā 箍起張玉姑ê廟，一方面陳清枝chiah koh去鬥台中市西屯區水窟頭ê 張連-tî出來講：伊一個小妹名叫張金花， tī 民國 42年跋落水淹死，最近來kā伊託夢講：beh 轉去省親，尚且講這個張玉姑就是張金花。 張連-tî chiah來到保安林 ê 張玉姑廟，講伊ê小妹張金花有去kā 伊託夢，所以beh請hit 身金身轉去拜3日。<br />Tuì以上ê謠言，hō͘濟濟可憐ê戇人掠做"張玉姑"真正teh有siàⁿ，致到hō͘ hit個保安林鬧熱起來。劉全chiah tī廟邊賣金香紙chek，聽hiah ê人teh講：一日足足thang 趁 5，6 百箍。 陳清枝 kap其他ê人chiah tī廟中teh kā人畫符仔趁錢，hit個數目是非常ê 可觀，這是tuì當時ê新聞報導出來ê， 正tī 這個時陣發生卡車 ê 車禍。後來咱賢明 ê政府有kā 伊取締，假使若無án-ni， m̄知beh koh發生幾擺 ê 車禍，可見神棍是掠人迷信ê心理來teh想辦法趁錢，咱台灣ê教會就是tī 這樣可憐ê人中間，到底咱有甚麼使命感。<br />迷信造成ê原因。<br />關係tī 台南縣北門鄉蚵寮村ê 南鯤鯓廟ê建立，也有荒唐ê故事，穩當也是tuì神棍生出來ê謠言，就是講鯤鯓海墘ê人有一擺看著王船the流--來，尚且tuì 船中聽著真好聽優美仙樂（仙樂）ê 聲， in就聚集tī海墘來迎接王船。 到船oá岸 ê時，內面並無人，只有五身王爺 ê偶像nā-tiāⁿ， in就開始toê錢起hit 間南鯤鯓廟，宗教家講人類精神上 ê不安，正是造成「迷信」ê大原因。親像粵， 閩（粵，閩）兩省是咱中國ê南pêng， 開發有khah慢。 Koh南pêng常常有瘟疫kap海上ê危險，生存上有khah困難，因為án-ni，人就khah快「迷信。」台灣ê 開發koh-khah 慢; koh台灣ê 居民大部分是tuì 福建來。所以粵， 閩 ê迷信就傳tuì台灣來，一面也是證明in是無正式ê宗教常識。Taⁿ 這個根深蒂固ê迷信正是今仔日ê 宣教工作。</p>
</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-12561.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d12t0a0p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p style="text-align: center;"><span style="font-size: medium;">Tâi-oân Bîn-kan Chong-kàu tiong ê Thoân-soat (4)<br />Niû Kú-têng<br />1966.02.15 P14-16</span>
<p style="text-align: left;">Ngó͘-hú chhian-soè ê thoân-soat<br />Tâi-oân ê hong-sio̍k chin bê-sìn, in-uī án-ni, biō-sī te̍k-pia̍t choē. Tī Bîn-kok 19 nî 12 ge̍h, ji̍t-pún lâng ū tiāu-cha choân Tâi-oân sī-biō ê só͘-gia̍h, kè-kiōng ū 3661 keng, chiàu só͘ kì-lio̍k I ê hun-luī chhin-chhiūⁿ ē-bīn: Ho̍k-sāi Hok-tek chèng-sîn（福德正神）, chiū-sī Thó͘-tī kong ê ū 674 keng, kan-ta Tâi-lâm koān ē í-keng ū 258 keng. Ho̍k-sāi Ông-iâ ê Ông-iâ biō(chiū-sī ho̍k-sāi Ngó͘-hú chhin-soè ê biō), ū 534 keng. Ho̍k-sāi Thian-siōng sèng-bó（天上聖母） chiū-sī Má-chó͘ ê biō, ū 300 goā keng. Chiah ê thóng-kè sò͘-jī sui-jiân ū khah kū lah, chóng-sī chin khak-si̍t. Kong-ho̍k āu bîn-kan chong-kàu ū toā heng-khí, kàu hiān-sî iáu bē ū sin ê choân-poâⁿ-tek ê thóng-kè, chí chai-iáⁿ tī Bîn-kok 53 nî 7 ge̍h 15 ji̍t í-chêng, tuì Tâi-lâm chhī-chèng-hú só͘ teng-kì ê sī-biō, kan-ta Tâi-lâm chhī-lāi í-keng ū 167 keng.<br />Tī chiah ê choân-séng sī-biō ê sò͘-liōng tiong tû liáu Thó͘-tī kong biō tē it choē, í-goā tē 2 choē ê chiū-sī Ông-iâ biō, iā chiū-sī chit pái só͘ beh kóng ê Ngó͘-hú chhian-soè ê biō, kî-tiong Tâi-lâm-koān lāi ū beh kah 100 keng ê choē, tē 3 choē chiū-sī Má-chó͘ pô ê biō, Pó-an-keng pâi tī tē 8, Chó͘-su biō chiah pâi tī tē 10 uī ê choē. Tī Hûn-kîm, Tâi-lâm nn̄g koān iân-hái ê ku-bín lóng teh ho̍k-sāi Ngó͘-hú chhian-soè, siōng-chhiáⁿ muí chi̍t keng Ngó͘-hú chhian-soè biō ê hiuⁿ-hé to put-chí heng. Chhin-chhiūⁿ Tâi-lâm-koān Pa̍k-mn̂g-hiong O-liâu-chhoan ê Lâm-khun-sin biō（台南縣北門鄉蚵寮村南鯤鯓廟）, á-sī Moâ-tāu ê Tāi-thian-hú（麻豆的代天府）, lóng sī sio̍k tī Ngó͘-hú chhin-soè ê hêng-keng (kán-chheng Ông-iâ biō). Ông-iâ biō só͘ ho̍k-sāi ê sîn, i ê sìⁿ kok keng biō lóng bô siān. Ū lâng kóng chóng-kiōng ū 136 sìⁿ, iā ū lâng kóng sī 36 sìⁿ, kî-tiong só͘ ho̍k-sāi ê sī " Lí, Tî, Gô͘, Hoān, Chu" （李，池，吳，范，朱）. Chit gō͘ sìⁿ ê choè tē it choē, siōng-chhiáⁿ chheng choè "nogú uī it thé," iā chheng choè "ngó͘ Ông-iâ," á-sī "Ngó͘-hú chheng-soè." Chóng-sī kî-tiong iā ū chí ho̍k-sāi chi̍t nn̄g uī ê Ông-iâ ê biō iā boē chió, chit chióng ê biō tāi-khài chheng-choè " bó͘ Ông-iâ biō", á-sī "jī Ông-iâ biō," chhin-chhiūⁿ tuì Tâi-lâm beh khì Eńg-khong ê tô͘-tiong ū chi̍t keng kiò-choè "Jî-ông biō," liân hit ê só͘-chāi iā kiò-choè Jî-ông. Tāi-lâm-chhī Sêng-kong-lō͘ Tāi-tō kong biō, sai-pêng-bīn ê chi̍t tiâu hāng-á-lāi, iā ū chi̍t keng "Sam-iâ-keng"（三爺宮）téng, che lóng sī Ông-iâ biō.<br />Ông-iā biō kò͘-sū ê khai-sí<br />Koan-hē Ông-iâ biō ê kó͘-sū kap thoân-soat sī án-ni: Kóng tī Sòng-tiâu（宋朝）, ū lâng kóng sī Tông-tiâu（唐朝）ê sî-tāi, tī Hok-kiàn ê toē-hng ū "Lí, Tî, Gô͘, Hoān, Chu" téng, 5 uī ê chheng-liân, in-uī in tāi-ke chêng tâu ì ha̍p, só͘-í chiū kiat-bêng choè siⁿ sí chi kau, kî-tiong hit ê sìⁿ Lí ê sī khah choē hè, chiū pâi tī tē it ê, in 5 lâng saⁿ bián-lē, saⁿ-kap gián-kiù. Kàu "Tāi-pí" （大比）ê nî (sī khó-kàu ê nî), gō͘ ê lâng lóng tiòng tio̍h chìn-sū, tī kiaⁿ-siâⁿ choè koaⁿ. Kho kóng, kap in siāng-sî ū 260 miâ tiòng chìn-sū, che iā chiâⁿ-choè 260 ê Ông-iâ ê goân-in, (chit ê sò͘-jī ū mâu-tún, in-uī tī Tiong-kok ê le̍k-sú siōng bē bat ū tī chi̍t pái thâi-sí 360 ê sin chìn-sū ê hông-tè, koh tāi-khài muí pái só͘ oē thang lio̍k-chhú ê chìn-sū chí sī 2,30 lâng nā-tiāⁿ, thái oē ū 360 ê lâng siāng-sî tiòng tio̍h chìn-sū ê lí-khì). In to lóng sī hui-siông ê chīn-tiong, in-uī án-ni, in chiū siū hiah ê guî-hāi kok-ka bîn-cho̍k ê kan-sîn khoàⁿ choè gán-tiong-ten, chiah ê kan-sîn chiū siūⁿ pān-hoat, beh lâi hām-hāi in. Chiū chàu hông-tè, kóng in teh thong te̍k-kok, tio̍h koáⁿ-kín chiong in chián-tû, kok-ka chiah oē thài-pêng. Tong-sî ê hông-tè in-uī sī hun-kun, chiū thiaⁿ chiah ê kan-sîn ê oē beh chiong in chám-sí, kai-chài tiâu-têng tiong ê tāi-sîn khó͘-khó͘ pó-chàu, chiah sià in bián sí, kā in koaiⁿ tī thô͘-lô ê lāi-bīn. Chóng-sī hiah ê kan-sîn kiaⁿ-liáu āu-lâi nā hō͘ in chhut kaⁿ, oē tuì in put-lī, chiū boé thong ga̍k-koaⁿ ín hô-chuí ji̍p thô͘-lô, chiong in lóng chóng im sí tī thô͘-lô͘ ê lāi-bīn. āu-lâi hông-tè chiah chai chiah ê chìn-sū sī chīn-tiong ê, chí sī siū kan-sîn ê hām-hāi ê, chiū chin hō͘-hoé, chiong hāi in ê kan-tóng chhú-koat, āu-lâi chiū hong chiah ê chìn-sū ê koaⁿ-uī.<br />Ngó͘ ông siū phài tńg-lâi pún só͘-chāi<br />Í-hā ê thoân-soat put-chí hong-tông, kóng chiah ê chìn-sū sí liáu, in ê oàn-khì chiūⁿ kàu thian-têng, Gio̍k-hông siōng-tè hia-nih, tuì án-ni Gio̍k-hông siōng-tè chiū kā in hun-piat hong ông, sūn-soà bēng-lēng in lo̍h-lâi hoān-kan pó kok, oē bîn, tāi thian sûn-siù（代天巡狩）, tī muí nî in ngiâ Má-chó͘ á-sī sím-mi̍h lāu-lia̍t ê sî, lán oē thang khoàⁿ tio̍h siá "Tāi thian sûn-siù" ê toā hoâiⁿ-kî, che kóng sī Gio̍k-hông siōng-tè hong in ê koaⁿ-hâm, chiū-sī kóng thoè thiⁿ sûn-sī, ko͘-siú ê ì-sù. ēng án-ni lâi teh thoè Gio̍k-hông siōntè kám-chhat bîn-kan siān-ok. Kî-tiong chit gō͘ ê sìⁿ "Lí, Tî, Gô͘, Hoān, Chu" ê ông-iâ siū phài tńg-lâi tī Hok-kiàn-séng, tam-jīm tû chai bia̍t hō ê kang-chok, tông-sî iā thang siū bān peh-sìⁿ ê chông-pài. Tuì án-ni, Hok-kiàn-séng ta̍k só͘-chāi to ū in ê biō, in-uī Tâi-oân iā sī Hok-kiàn koán lāi ê chi̍t ê tó-sū, koh Tâi-oân ê peh-sìⁿ choē choē lóng sī tuì Hok-kiàn-séng lâi ê, só͘ í choē-choē lóng teh pài chiah ê ông-iâ.<br />Sàng ông-chûn ê iû-lâi<br />Taⁿ koan-hē Tâi-lâm-koān hā Pak-mn̂g-sū ê Khun-sin biō, sī Tâi-oân chiah ê Ông-iâ biō tiong choè chá ê, sī kiàn-li̍p tī Khong-hi（康熙）ê nî-kan, iā sī choân-séng kui-bô͘ choè toā, le̍k-sú choè kú ê. Tâi-oân ê Ông-iâ biō, goân-lâi sī kiò-choè Un-sîn biō（瘟神廟）, hit ê goân-in sī muí keh saⁿ nî tuì-bīn hoāⁿ ê Choân-chiu（泉洲）, Chiang-chiu（漳洲）tio̍h sàng koáⁿ-tio̍k un-e̍k ê ông-chûn chi̍t pái, che kiò-choè sàng ông-chûn（送王船）, chiah ê ông-chûn lâu lâi kha̍h tī Tâi-oân sai-hoāⁿ ê só͘-chāi, in-uī chûn-lāi ū ông-iâ ê ngó͘-siōng, só͘-í kìⁿ-nā kha̍h-tio̍h ê só͘-chāi, hit toē-hng chiū uī-tio̍h hit sin ông-iâ khí biō.<br />Moâ-tāu Tāi-thian-hú biō ê hong-tông kò͘-sū<br />Koan-hē Moâ-tāu ê Tāi-thian-hú biō ê kiàn-siat ū chi̍t toāⁿ hong-tông kò͘-sū, chiū-sī kóng Ngó͘-hú Ông-iâ siūⁿ tio̍h Tâi-oân sī I ê koán-khu, koh chá-sî ê Tâi-oân iā chheng-choè "Hông-lâi sian-tó." San bêng chuí siù jîn-kia̍t toē-lêng（人傑地靈）, chiū siūⁿ beh lâi tiàm Tâi-oân. In chiū piàn choè gō͘ ê lāu-lâng lâi kàu Tâi-oân, chi̍t bīn siūⁿ beh chat-cha Tâi-oân ê siān-ok, koh chi̍t bīn sī siūⁿ beh chhē chi̍t ê hó hong-suí toē, thang kiàn-li̍p Ông-iâ biō. In gō͘ ê lâng ti̍t-ti̍t chhē kàu Moâ-tāu ê káng-kháu, khoàⁿ kóng hit ê toē ê hong-suí chin hó, chiū koat-ì beh tī hia-nih toà lo̍h-khì. In chiū tī chi̍t ê chin àm ê lo̍h-hō͘ mî, ji̍p-khì chi̍t keng thó͘-lâng teh siám-pī iá-siù ê chháu-liâu lāi, beh kā hit ê chú-lâng chioh hioh chi̍t mî, hit ê chú-lâng khoàⁿ in gō͘ ê lâng ê siòng-māu chin ū sian-khì（仙氣）, chiū hó-lé khoán-thāi in. Kàu keh chá-khí, chú-lâng chin chá chiū siūⁿ beh khí-lâi chiap-la̍p in ê sî, í-keng bô khoàⁿ-kìⁿ lâng, chí-ū khoàⁿ-kìⁿ gō͘ sin ông-iâ ê ngó͘-siōng tī toh-ni, chim-chiok khoàⁿ-māi, kóng kap hit gō͘ ê lāu-lâng ê bīn chin sio-siāng, chiū chiong chit ê sū tuì toē-hng ê lâng kóng, chiū hoat-tōng khí biō ho̍k-sāi Ngó͘-hú chhian-soè, í-āu muí nî ê 3,4 ge̍h ê sî chiū toā kú-hêng chè-tián.<br />Sîn-kùn chō-sêng ê pi-ai<br />Goá siūⁿ í-siōng chit ê hong-tông kò͘-sū, ún-táng sī sîn-kùn uī-tio̍h beh thàn-chîⁿ só͘ siⁿ khí ê iâu-giân, hit ê sū-si̍t sui-jiân bô tàng khe-khó, chóng-sī tuì hiān-chāi sîn-kùn uī-tio̍h thàn-chîⁿ chiah thoân-chhut iâu-giân ê sū-si̍t lâi chhui-chhek, tek-khak sī sîn-kùn ê iâu-giân bô m̄-tio̍h. Goá ín-khí chi̍t ê lán kì-ek iáu sin ê chi̍t ê sū-si̍t choè lē. Tī Bîn-kok 48 nî 7 ge̍h 2 ji̍t, ū chi̍t tâi toā khah-chhia chài 40 goā ê lâm-lú beh khì kā "Tiuⁿ Gio̍k-ko͘" chìn-hiuⁿ, chhia kàu Lâm-tâu koān Lo̍k-kok hiong Làm-á-khoe kiô péng-chhia, sí 20 goā ê, chhun ê 20 goā ê lóng tio̍h tāng-siong, kî tiong ū chi̍t ê 71 hè ê lāu a-pô, miâ choè 林陳臉, I pêng-sî m̄-bat chhut-mn̂g chi̍t kha-pō͘, taⁿ uī-tio̍h beh khì kā "Tiuⁿ Gio̍k-ko͘" chìn-hiuⁿ, khó-lîn sí tī chhia-ē. Tuì chit ê chhia-hō chèng-hú chiah chù-bo̍k koan-hē "Tiuⁿ Gio̍k-ko͘" ê sū, choè-āu chiah chai "Tiuⁿ Gio̍k-ko͘" chiàⁿ-sī sîn-kùn só͘ chō chhut-lâi ê iâu-giân, goân-in iā sī uī-tio̍h beh thàn-chîⁿ ê.<br />Phian-chō "Tiun Gio̍k-ko͘" ê sū-si̍t<br />Koan-hē uī-tio̍h beh thàn-chîⁿ, sîn-kùn chiah chō chhut chit ê "Tiuⁿ Gio̍k-ko͘ hián-sèng" ê iâu-giân, I ê loē-bō͘ sī án-ni: Tī Chiong-hoà koān Sin-káng hiong Khoe-toé chhoan ū chi̍t ê Pó-an-lîn（保安林）, chit ê pó-an-lîm sī tī Toā-tō͘ khoe ê lâm-hoāⁿ hā-liû, in-uī Toā-tō͘ khoe ê soa lâu lâi chek tī hia chiâⁿ-choè chi̍t phiàn ê khoe-phiâⁿ, nā kàu tang-thiⁿ sî chiah ê soa moá-thiⁿ pe. Put-tàn Sin-káng hiong ê Khoe-toé chhoan, chiū-sī liân Hô-bí tìn ê Thô͘-chhù chhoan iā siū tio̍h ui-hia̍p, tuì án-ni, chèng-hú ū chō-lîm tī chit ê só͘-chāi, piàn-chiâⁿ le̍k-sek sêng-ìm（綠色成蔭）ê khoe-chhn̂g nî kú ge̍h chhim, hō͘ khoe-chhn̂g piàn-chhian, tuì án-ni tī pó-an-lîm piⁿ soà chiâⁿ-choè chi̍t tiâu ê hô-tō, in-uī án-ni, muí pái nā ū chuí-chai chiū ū chuí-lâu-si（水流屍）lâu lâi kha̍h tī chit ê pó-an-lîm piⁿ. Taⁿ tāi-chì tò-thâu kóng kàu Bîn-kok 23 nî, tī chit ê só͘-chāi bat kha̍h-tio̍h chi̍t ê chuí-lâu-si, tng-sî ê pó-chèng Koa Siông（柯祥）kap kéng-chhat hoē-tông khì giām si, hit ê chuí-lâu-si sī ū cha-bó͘-lâng ê thâu-mn̂g, chóng-sī chhēng cha-bó͘-lâng nâ pò͘ ê tn̂g-saⁿ. Só͘-í giām si ê lâng m̄-chai sī ta-po͘, á-sī cha-bó͘, kàu chiong I ê saⁿ thǹg khui chiah chai sī cha-bó͘ ê. Goân-lâi sī Tâi-tiong chhī hoat-seng chuí-chai, chit ê cha-bó͘-lâng tī guî-kip ê sî chhēng m̄-tio̍h saⁿ tô-phiah, āu-lâi cháu bô lī hō͘ chuí im sí. Taⁿ chit ê kap kéng-chhat hoē-tông giām si ê pó-chèng, m̄-chai si hō͘ chhàu-noā ê sí si ê khì kek tio̍h á m̄-sī, soà phoà-piⁿ boē khí-chhn̂g, keng-kè kuí ji̍t āu soà sí-khì. Tuì án-ni, chit ê pó-an-lîm soà thoân chhut chin choē ê kuí oē, ti̍t kàu Bîn-kok 44 nî ê 8 ge̍h kan, tī Sin-káng hiong Khoe-toé chhoan 162 hō ê chū-bîn Lâu Choân, ū chi̍t ê ta-po͘ gín-ná miâ choè Lâu Kok-san, hoān-tio̍h kip-pīⁿ, chiū chhiáⁿ chi̍t ê tâng-ki miâ choè Tân Chheng-ki lâi mn̄g pu̍t. Chit ê tâng-ki sī Tâi-tiong koān Liông-chíⁿ ê lâng, sī kap Lâu Choân siāng kò͘-hiong ê lâng. Tâng-ki chi̍t-ē hoat, kóng I sī Tiuⁿ Gio̍k-ko͘, ká-sú nā beh kā I khí chi̍t keng biō kā I ho̍k-sāi, chiū beh hō͘ I ê kiáⁿ liâm-piⁿ hó-khì. Lâu Choân kó-jiân hē-goān kóng beh kā I khí biō, chit ê kiáⁿ chiah hó-khì. Chit ê thoân-soatgoân-lâi chiū-sī Lâu Choân kap Tân Chheng-ki tàu khang lâi thoân-chhut iâu-giân. Koh hiòng toē-hng toê 3000 goā kho͘ khí Tiuⁿ Gio̍k-ko͘ ê biō, chi̍t hong-bīn Tân Chheng-ki chiah koh khì tàu Tâi-tiong chhī Se-tùn khu Chuí-khut-thâu ê Tiuⁿ Liân-tî chhut-lâi kóng, i chi̍t ê sió-bē miâ kiò Tiuⁿ Kim-hoa, tī Bîn-kok 42 nî poa̍h-lo̍h chuí im sí, choè-kūn lâi kā I thok-bāng kóng, beh tńg-khì séng-chhin, siōng-chhiáⁿ kóng chit ê Tiuⁿ Gio̍k-ko͘ chiū-sī Tiuⁿ Kim-hoa. Tiuⁿ Liân-tî chiah lâi kàu pó-an-lîm ê Tiuⁿ Gio̍k-ko͘ biō, kóng I ê sió-bē Tiuⁿ Kim-hoa ū khì kā I thok-bāng, só͘-í beh chhiáⁿ hit sin kim-sin tńg-khì pài 3 ji̍t.<br />Tuì í-siōng ê iâu-giân, hō͘ choē-choē khó-lîn ê gōng-lâng lia̍h-choè "Tiuⁿ Gio̍k-ko͘" chin-chiàⁿ the ū siàⁿ, tì-kàu hō͘ hit ê pó-an-lîm lāu-jia̍t khí-lâi. Lâu Choân chiah tī biō-piⁿ boē kim hiuⁿ choá chek, thiaⁿ hiah ê lâng teh kóng, chi̍t ji̍t chiok-chiok thang thàn 5,6 pah kho͘. Tân Chheng-ki kap kî-thaⁿ ê lâng chiah tī biō tiong teh kā lâng uī hû-á thàn-chîⁿ, hit ê sò͘-bo̍k sī hui-siông ê khó-koan, che sī tuì tong-sî ê sin-bûn pò-tō chhut-lâi ê, chiàⁿ tī chit ê sî-chūn hoat-seng khah-chhia ê chhia-hō. āu-lâi lán hiân-bêng ê chèng-hú ū kā I chhú-thē, ká-sú nā bô án-ni, m̄-chai beh koh hoat-seng kuí pái ê chhia-hō, khó-kiàm sîn-kùn sī lia̍h lâng bê-sìn ê sim-lí lâi teh siūⁿ pān-hoat thàn-chîⁿ, lán Tâi-oân ê kàu-hoē chiū-sī tī chit iūⁿ khó-lîn ê lâng tiong-kan, tàu-tí lán ū sím-mi̍h sù-bēng kám.<br />Bê-sìn chō-sêng ê goân-in.<br />Koan-hē tī Tâi-lâm koān Pak-mn̂g hiong Ô-liâu chhoan ê lâm Khun-sin biō ê kiàn-li̍p, iā ū hong-tông ê kò͘-sū, ún-tàng iā sī tuì sîn-kùn siⁿ chhut-lâi ê iâu-giân, chiū-sī kóng Khun-sin hái-kîⁿ ê lâng ū chi̍t pái khoàⁿ tio̍h Ông-chûn the lâu-lâi, siōng-chhiáⁿ tuì chûn-tiong thiaⁿ-tio̍h chin hó-thiaⁿ iu-bí sian-ga̍k（仙樂）ê siaⁿ, in chiū chū-chi̍p tī hái-kîⁿ lâi ngiâ-chih ông-chûn. Kàu chûn oá hoāⁿ ê sî, lāi-bīn pèng bô lâng, chí-ū gō͘ sin ông-iâ ê ngó͘-siōng nā-tiāⁿ, in chiū khai-sí toê chîⁿ khí hit keng lâm Khun-sin biō, chong-kàu-ka kóng jîn-luī cheng-sîn-siōng ê put-an, chiàⁿ-sī chō-chiâⁿ "bê-sìn" ê toā goân-in. Chhin-chhiūⁿ Ò, Bân（粵，閩）nn̄g séng sī lán Tiong-kok ê lâm-pêng, khai-hoat ū khah bān. Koh lâm-pêng siông-siông ū un-e̍k kap hái-siōng ê guî-hiám, seng-chûn siōng ū khah khùn-lân, in-uī án-ni, lâng chiū khah khoài "Bê-sìn." Tâi-oân ê khai-hoat koh-khah bān; koh Tâi-oân ê ku-bîn toā pō͘-hūn sī tuì Hok-kiàm lâi. Só͘-í Ò, Bân ê bê-sìn chiū thoân tuì Tâi-oân lâi, chi̍t bīn iā sī chèng-bêng in sī bô chèng-sek ê chong-kàu siông-sek. Taⁿ chit ê kun chhim tì kò͘ ê bê-sìn chiàⁿ sī kin-á-ji̍t ê soan-kàu kang-chok.</p>
</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>