<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-「至好朋友就是耶穌」的作者</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,「至好朋友就是耶穌」的作者,“Chì hó pêng-iú chiū-sī Iâ-so͘” ê chok-chiá,芥菜子">
<meta name="description" content="「至好朋友就是耶穌」的作者。
      Joseph Serven(Seriven) (1820－1906)出世佇英國的愛爾蘭島。(Irelangd)伊少年的時有徙去加拿大，安大略的所在徛起。伊是">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f6a697a5742.jpg" target="src"><img src="../album/artical/49f6a697a5742.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：「至好朋友就是耶穌」的作者 “Chì hó pêng-iú chiū-sī Iâ-so͘” ê chok-chiá</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Bêng Iú-tek 明有德</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">「至好朋友就是耶穌」的作者。</p><br />
<p>&nbsp;&nbsp;&nbsp;&nbsp;&nbsp;&nbsp;Joseph Serven(Seriven) (1820－1906)出世佇英國的愛爾蘭島。(Irelangd)伊少年的時有徙去加拿大，安大略的所在徛起。伊是蹛佇庄裡，離城差不多六、七十英哩。伊的厝是起佇一个細細種花佮種菜的園內，是細細間。佇遐有飼蜜蜂。伊常常挽伊的花佮菜來分厝邊；伊所得著的蜜猶原按呢來分予--in。</p><br />
<p>厝邊真疼--伊。逐擺看見伊到佇in 的門口的時，逐人真歡喜。</p><br />
<p>到較計濟歲的時，有拄著破病，袂會去探厝邊。所以有一个厝邊來看--伊，來照顧--伊。彼个厝邊坐佇伊的床邊的時，看見佇桌頂有一本舊舊的簿仔，就共伊提起來看。佇彼內面有寫，講－</p><br />
<p>&nbsp; 「至好朋友就是耶穌，</p><br />
<p>擔當罪過佮煩惱」，</p><br />
<p>讀了伊就問彼个破病人，講－</p><br />
<p>&nbsp; 「遮个是啥物人寫--的？」</p><br />
<p>&nbsp; &nbsp;Seriven bún-bún-á笑講，－ 「是我的」紲講「Pún-téng佇愛爾蘭，我的老母破病的時我就寫淡薄來安慰--伊。遮个是我凊采寫--的，毋免讀遐詳細」。</p><br />
<p>總是彼个厝邊看遮个話是真有價值的話。所以Seriven死的時，伊的朋友就共伊出版印做記念。</p><br />
<p>這tia̍p遮个話是做萬國的路用。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">"Chì hó pêng-iú chiū-sī Iâ-so͘"</p><br />
<p align="center">ê chok-chiá.</p><br />
<p>&nbsp;</p><br />
<p>&nbsp; Joseph Serven(Seriven) (1820－1906) chhut-sì tī Eng-kok ê ài-ní-lân tó. (Irelangd) I siàu-liân ê sî ū soá-khì Ka-ná-tāi, Ontario ê só͘-chāi khiā-khí. I sī toà tī chng-nih, lī siâⁿ chha-put-to la̍k, chhit cha̍p eng lí. I ê chhù sī khí tī chi̍t ê soè-soè chèng hoe kap chèng-chhài ê hn̂g-lāi, sī soè-soè keng. Tī hia ū chhī bit-phang. I siông-siông bán i ê hoe kap chhài lâi pun chhù-piⁿ; i só͘ tit-tio̍h ê bi̍t iû-goân án-ni lâi pun hō͘--in.</p><br />
<p>&nbsp; Chhù-piⁿ chin thiàⁿ--i. Ta̍k pái khoàⁿ-kìⁿ i kàu tī in ê mn̂g kháu ê sî, ta̍k lâng chin hoaⁿ-hí.</p><br />
<p>&nbsp; Kàu khah choē hè ê sî, ū tú-tio̍h phoà-pīⁿ, boē oē khì thàm chhù-piⁿ. Só͘-í ū chi̍t ê chhù-piⁿ lâi khoàⁿ--i, lâi chiàu-kò͘--i. Hit ê chhù-piⁿ chē tī i ê chhn̂g-piⁿ ê sî, khoàⁿ-kìⁿ tī toh-téng ū chi̍t-pún kū-kū ê phō͘-á, chiū kā i the̍h khí-lâi khoàⁿ. Tī hit lāi-bīn ū siá, kóng－</p><br />
<p>&nbsp; "Chì-hó pêng-iú chiū-sī Iâ-so͘,</p><br />
<p>&nbsp; Tam-tng choē-koà kap hoân-ló&#039;,</p><br />
<p>&nbsp;Tha̍k liáu i chiū mn̄g hit ê phoà-pīⁿ lâng, kóng－</p><br />
<p>&nbsp; "Chiah ê sī sím-mi̍h lâng siá--ê?"</p><br />
<p>&nbsp; Seriven bún-bún-á chhiò kóng,－ "Sī goá ê" soà kóng "Pún-téng tī ài-ní-lân, goá ê lāu-bú phoà-pīⁿ ê sî goá chiū siá tām-po̍h lâi an-uì--i. Chiah ê sī goá chhìn-chhái siá--ê, m̄-bián tha̍k hiah siông-sè".</p><br />
<p>&nbsp; Chóng-sī hit ê chhù-piⁿ khoàⁿ chiah ê oē sī chin ū kè-ta̍t ê oē. Só͘-í Seriven sí ê sî, i ê pêng-iú chiū kā i chhut-pán ìn choè kì-liām.</p><br />
<p>&nbsp; Chit-tia̍p chiah ê oē sī choè bān-kok ê lō͘-ēng.</p></div>
</body>
</html>