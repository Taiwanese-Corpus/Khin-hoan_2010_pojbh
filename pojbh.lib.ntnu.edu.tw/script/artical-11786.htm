<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-替人祈禱</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,替人祈禱,Thoè lâng kî-tó,台灣教會公報/北部教會,">
<meta name="description" content="替人祈禱
(路加11：1-13)
(謝福元)
1939.01 646期 26-28頁
祈禱是基督徒的特權。不論甚物時，甚物所在，攏總通祈禱。無祈禱的基督徒是親像無呼吸的人。祈禱是佮上帝交通的路">
<meta name="author" content="國立台灣師範大學台灣文化及語言文學研究所,">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-11786.htm#">台文</a>｜<a href="artical-11786.htm#">中文</a>｜<a href="artical-11786.htm#">日本語</a>｜<a href="artical-11786.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">替人祈禱</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">替人祈禱 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第646號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1939/1</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報/北部教會</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：26-28</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：替人祈禱 [ Thoè lâng kî-tó ]</td>
                          </tr>
                          <tr>
                            <td class="gy12" align="left">作者： </td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-11786.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-11786.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-11786.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-11786.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-11786.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d9t0a0p3.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>替人祈禱</p>
<p>(路加11：1-13)</p>
<p>(謝福元)</p>
<p>1939.01 646期 26-28頁</p>
<p>祈禱是基督徒的特權。不論甚物時，甚物所在，攏總通祈禱。無祈禱的基督徒是親像無呼吸的人。祈禱是佮上帝交通的路。也魔鬼真驚咱這項。咱對聖冊通知祈禱的必要佮彼个氣力。對這个，基督徒有好的籐牌。論祈禱的事，佇聖冊中至少有記600擺以上。其中得著應驗的祈禱，至少有記400擺以上。怎樣會記遐濟擺？這个無毋是咧講基督徒著對重祈禱，也咧表示祈禱著真心，熱切，著有信仰。替別人祈禱，這个就是祈禱中一項要緊的事。請看以賽亞59：16「伊看無人拯救，無人替求，不止gông-ngia̍h......」所以通知替人祈禱的要緊。為著家己的祈禱是要緊，總是為著別人的祈禱毋通袂記得。以弗所6：18，「用逐樣的祈禱佮懇求，時時佇聖神來祈禱，警省佇這个，為著攏總的聖徒懇求無厭siān。」救主捌對彼得講，「撒旦捌愛得著恁，愛簸恁親像簸麥；若是我有替你祈禱，予你的信無失落」(路加22：31-32)救主為著信伊的人，替in祈禱。約翰17章就知救主對重替人祈禱的要緊。約翰17：9救主所第一要緊替人祈禱的，就是代先為著信伊的人來求，因為in是屬天爸。Taⁿ 為著信伊的人求的第一大的目的，就是愛予信伊的人佮世間的罪絕緣，愛予in成聖(約翰 17：15)。救主毋是干焦局部tek為著別人求nā-tiāⁿ(約翰 17：20)。主佇十字架頂的話「爸啊！赦免in所做，因為in毋知的緣故。」除去這个替人的祈禱大的模範以外，敢猶有比這个較大的嗎？今仔日主佇爸的面前為著咱，替咱祈禱。</p>
<p>論主所設半暝借餅的譬喻愛來簡想4項。</p>
<p>I. 著同心替人祈禱</p>
<p>這个人毋是為著家己求餅，是為著對遠遠咧旅行半暝到的朋友的緣故來求。對上帝求，毋是求家己的利益，是為著別人來求，濟濟人佇罪惡中，咱基督徒著救in出來，予基督的寶血來洗清到白。為著in求予基督的神踮佇in內面。</p>
<p>Má-ki-pho-lī城的牧師Tha-ní-bûn，有佇某所在的奮興會，講道理了，有訪問一个貴婦人。彼个貴婦人講，伊的囝做官的時，做歹，後來黜職，佇美國8年久無得著批信，為著囝真艱苦。牧師對伊講，毋免失望，耶穌會揣伊，會救伊，看馬太18：19就知，要緊你著佮我同心祈禱。後來牧師轉去。隔3月日，果然伊的囝得著主的拯救啦。Taⁿ變成一个新的人啦。</p>
<p>對這个予咱通知，替別人祈禱的力是大。同心協力的祈禱上主的確聽。</p>
<p>II. 著迫切替人祈禱</p>
<p>替人祈禱著迫切。毋是有一屑仔僥疑的心佇咧。這个人若是無迫切求，就袂會有餅通予伊的朋友食。因為伊家己也無有餅啦。所以祈禱若無迫切，就袂成祈禱的意。咱若熱心迫切，為著別人對天爸求，的確聽。</p>
<p>有一个老母為著伊的查某囝的放蕩，13年久無關伊的門，無làng日，逐擺流目屎，跪佇房間內咧祈禱。到13年後有一暗，伊的查某囝忽然轉來，看見伊的老母咧流目屎迫切祈禱。阿摩司8：11 「主耶和華講，看啊！日子欲到......飢荒毋是無餅，喙焦毋是無水，就是因為無通聽耶和華的話。」列位，咱做基督徒敢毋是著迫切對天爸求，予伊會毋通離開咱嗎？迫切的祈禱上主的確聽。</p>
<p>III. 替人祈禱的原因&nbsp; 是對家己的無力佮疼的動機</p>
<p>這个人為著遠遠的朋友的空腹，真疼伊，毋過家己無餅，無力。就生出疼情的心，去隔壁拍門求餅予伊的朋友。咱基督徒若是有疼咱的同胞，看in佇罪中，看in親像枵喙焦欣慕義的，毋過咱家己是無力通救，敢袂會親像這个人為著伊的朋友，來按呢對咱的天爸求嗎？看保羅先生的話，就知。咱有基督的恩，有伊的氣力就雖然是軟弱，猶久會勇壯(II林12：9)。Marchin Luther講，「若無疼的祈禱，毋是第一好的祈禱。」實在是按呢。這个好的撒馬利亞人佮別个各樣的點，是佇遮nā-tiāⁿ。就是出佇疼別人有去行。所以欲成做替人的祈禱，若袂記得家己的無力佮實在疼彼个人的靈魂，是歸佇空空。</p>
<p>IV. 著有信仰的祈禱，才會替人祈禱</p>
<p>有信就的確成。有信的，欲將這个懸的山，移佇海，也是無僫。這个人，伊有迫切求的信，有向望的確會得著。所以有達伊的目的。馬可11：24「所以我共恁講，見若恁所祈禱的來求，著信是已經得著，就欲共恁成。」路加1：45，「信的婦人人啊！有福氣啊！因為主所共伊講的話，欲應驗。」有信的祈禱主聽伊，看這个寡婦迫切求，就得著裁判官為著伊來申援。亞伯拉罕信仰的祈禱，予羅得無拄著死。佇五旬節學生的祈禱，得著大的權能。列位著有信的祈禱。</p>
<p>路加11：9，「求就予你，揣就拄著，拍門就共你開。」替人祈禱著迫切，也著疼彼个人的靈魂。佇主來徛在的祈禱，上帝的確欲賞賜。雅各5：16，「恁著相替認罪，相替祈禱，通得著醫好。義人的祈禱，伊的力量有大功效。」因為咱大的祭司頭耶穌基督佇天裡為著世間人，佇上帝的面前為著咱來祈禱。所以咱著好膽進前，替人求，親像希伯來4：15-16，「因為咱所有的祭司頭，毋是袂會體貼咱攏總的軟弱......所以咱著好膽就近恩典的座位，通受憐憫，也得著恩典，做及時的幫贊。」</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-11786.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d9t0a0p3.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Thoè lâng kî-tó</p>
<p>(Lō͘-ka 11:1-13)</p>
<p>(Siā Hok-goân)</p>
<p>1939.01 646 kî 26-28</p>
<p>Kî-tó sī Ki-tok-tô͘ ê te̍k-koân. Put-lūn sím-mi̍h sî, sím-mi̍h só͘-chāi, lóng-chóng thang kî-tó. Bô kî-tó ê Ki-tok-tô͘ sī chhin-chhiūⁿ bô ho͘-khip ê lâng. Kî-tó sī kap Siōng-tè kau-thong ê lō͘. iā Mô͘-kuí chin kiaⁿ lán chit hāng. Lán tuì Sèng-chheh thang chai kî-tó ê pit-iàu kap hit ê khuì-la̍t. Tuì chit ê, Ki-tok-tô͘ ū hó ê tîn-pâi. Lūn kî-tó ê sū, tī Sèng-chheh tiong chì-chió ū kì 600 pái í-siōng. Kî-tiong tit-tio̍h èng-giām ê kî-tó, chì-chió ū kì 400 pái í-siōng. Cháⁿ-iūⁿ oē kì hiah choē pái? Chit-ê bô m̄-sī teh kóng Ki-tok-tô͘ tio̍h tuì-tiōng kî-tó, iā teh piáu-sī kî-tó tio̍h chin-sim, jia̍t-chhiat, tio̍h ū sìn-gióng. Thoè pa̍t lâng kî-tó, chit ê chiū-sī kî-tó tiong chi̍t hāng iàu-kín ê sū. Chhiáⁿ khoàⁿ Í-sài-a 59:16" I khoàⁿ bô lâng chín-kiù, bô lâng thoè kiû, put-chí gông-ngia̍h......" Só͘-í thang chai thoè lâng kî-tó ê iàu-kín. uī-tio̍h ka-kī ê kî-tó sī iàu-kín, chóng-sī uī-tio̍h pa̍t-lâng ê kî-tó m̄-thang boē kì-tit. Í-hut-só͘ 6:18," ēng ta̍k-iūⁿ ê kî-tó kap khún-kiû, sî-sî tī Sèng Sîn lâi kî-tó, kéng-séng tī chit ê, uī-tio̍h lóng-chóng ê sèng-tô͘ khún-kiû bô ià-siān." Kiù-chú bat tuì Pí-tek kóng," Sat-tàn bat ài tit-tio̍h lín, ài poà lín chhin-chhiūⁿ poà be̍h; nā-sī goá ū thoè lí kî-tó, hō͘ lí ê sìn bô sit-lo̍h" (Lō͘-ka 22:31-32) Kiù-chú uī-tio̍h sìn I ê lâng, thoè in kî-tó. Iok-hān 17 chiuⁿ chiū chai Kiù-chú tuì-tiōng thoè lâng kî-tó ê iàu-kín. Iok-hān 17:9 Kiù-chú só͘ tē-it iàu-kín thoè lâng kî-tó ê, chiū-sī tāi-seng uī-tio̍h sìn I ê lâng lâi kiû, in-uī in sī sio̍k Thiⁿ-pē. Taⁿ uī-tio̍h sìn I ê lâng kiû ê tē-it toā ê bo̍k-tek, chiū-sī ài hō͘ sìn I ê lâng kap sè-kan ê choē choa̍t-iân, ài hō͘ in chiâⁿ-sèng( Iok-hān 17:15). Kiù-chú m̄-sī kan-ta kio̍k-pō͘-tek uī-tio̍h pa̍t-lâng kiû nā-tiāⁿ (Iok-hān 17:20). Chú tī Si̍p-jī-kè téng ê oē "Pē ah! Sià-bián in só͘ choè, in-uī in m̄-chai ê iân-kò͘." Tû-khì chit ê thoè lâng ê kî-tó toā ê bô͘-hoān í-goā, kiám iáu ū pí chit-ê khah toā ê mah? Kin-ná-jit Chú tī Pē ê bīn-chêng uī-tio̍h lán, thoè lán kî-tó.</p>
<p>Lūn Chú só͘ siat poàⁿ-mî chioh piáⁿ ê phì-jū ài lâi kán-siūⁿ 4 hāng.</p>
<p>I. Tio̍h tâng-sim thoè lâng kî-tó</p>
<p>Chit ê lâng m̄-sī uī-tio̍h ka-kī kiû piáⁿ, sī uī-tio̍h tuì hn̄g-hn̄g teh lú-hêng poàⁿ-mî kàu ê pêng-iú ê iân-kò͘ lâi kiû. Tuì Siōng-tè kiû, m̄-sī kiû ka-kī ê lī-ek, sī uī-tio̍h pa̍t-lâng lâi kiû, choē-choē lâng tī choē-ok tiong, lán Ki-tok-tô͘ tio̍h kiù in chhut-lâi, hō͘ Ki-tok ê pó-huih lâi soé chheng kàu pe̍h. uī-tio̍h in kiû hō͘ Ki-tok ê sîn tiàm tī in lāi-bīn.</p>
<p>Má-ki-pho-lī siâⁿ ê Bo̍k-su Tha-ní-bûn, ū tī bó͘ só͘-chāi ê hùn-heng-hoē, kóng tō-lí liáu, ū hóng-būn chi̍t ê kuì hū-jîn. Hit ê kuì hū-jîn kóng, i ê kiáⁿ choè koaⁿ ê sî, choè pháiⁿ, āu-lâi lut-chit, tī Bí-kok 8 nî kú bô tit-tio̍h phoe-sìn, uī-tio̍h kiáⁿ chin kan-khó͘. Bo̍k-su tuì i kóng, M̄-bián sit-bāng, Iâ-so͘ oē chhē i, oē kiù i, khoàⁿ Má-thài 18:19 chiū chai, iàu-kín lí tio̍h kap goá tâng-sim kî-tó. āu-lâi bo̍k-su tńg-khì. Keh 3 ge̍h ji̍t, kó-jiân i ê kiáⁿ tit-tio̍h Chú ê chín-kiù lah. Taⁿ piàn-chiâⁿ chi̍t-ê sin ê lâng lah.</p>
<p>Tuì chit ê hō͘ lán thang chai, thoè pa̍t lâng kî-tó ê la̍t sī toā. Tâng-sim hia̍p-le̍k ê kî-tó Siōng Chú tek-khak thiaⁿ.</p>
<p>II. Tio̍h pek-chhiat thoè lâng kî-tó</p>
<p>Thoè lâng kî-tó tio̍h pek-chhiat. M̄-sī ū chi̍t-sut-á giâu-gî ê sim tī-teh. Chit ê lâng nā-sī bô pek-chhiat kiû, chiū boē-oē ū piáⁿ thang hō͘ i ê pêng-iú chia̍h. In-uī i ka-kī iā bô ū piáⁿ lah. Só͘-í kî-tó nā bô pek-chhiat, chiū boē chiâⁿ kî-tó ê ì. Lán nā jia̍t-sim pek-chhiat, uī-tio̍h pa̍t lâng tuì Thiⁿ-pē kiû, tek-khak thiaⁿ.</p>
<p>Ū chi̍t ê lāu-bú uī-tio̍h i ê cha-bó͘-kiáⁿ ê hòng-tōng, 13 nî kú bô koaiⁿ i ê mn̂g, bô làng ji̍t, ta̍k pái lâu ba̍k-sái, kuī tī pâng-keng-lāi teh kî-tó. Kàu 13 nî āu ū chi̍t àm, i ê cha-bó͘-kiáⁿ hut-jiân tńg-lâi, khoàⁿ kìⁿ i ê lāu-bú teh lâu ba̍k-sái pek-chhiat kî-tó. A-mô͘-sū 8:11 "Chú Iâ-hô-hoa kóng, khoàⁿ ah! Ji̍t-chí beh kàu ......ki-hng m̄-sī bô piáⁿ, chhuì-ta m̄-sī bô chuí, chiū-sī in-uī bô thang thiaⁿ Iâ-hô-hoa ê oē." Lia̍t-uī, lán choè Ki-tok-tô͘ kiám m̄-sī tio̍h pek-chhiat tuì Thiⁿ-pē kiû, hō͘ I oē m̄-thang lī-khui lán mah? Pek-chhiat ê kî-tó Siōng Chú tek-khak thiaⁿ.</p>
<p>III. Thoè lâng kî-tó ê goân-in. sī tuì ka-kī ê bô la̍t kap thiàⁿ ê tōng-ki</p>
<p>Chit ê lâng uī-tio̍h hn̄g-hn̄g ê pêng-iú ê khang-pak, chin thiàⁿ i, m̄-kú ka-kī bô piáⁿ, bô la̍t. Chiū siⁿ chhut thiàⁿ-chêng ê sim, khì keh-piah phah mn̂g kiû piáⁿ hō͘ i ê pêng-iú. Lán Ki-tok-tô͘ nā-sī ū thiàⁿ lán ê tông-pau, khoàⁿ in tī choē tiong, khoàⁿ in chhin-chhiūⁿ iau chhuì-ta him-bō͘ gī ê, m̄-kú lán ka-kī sī bô la̍t thang kiù, kiám boē-oē chhin-chhiūⁿ chit ê lâng uī-tio̍h i ê pêng-iú, lâi án-ni tuì lán ê Thiⁿ-pē kiû mah? Khoàⁿ Pó-lô Sian-siⁿ ê oē, chiū chai. Lán ū Ki-tok ê un, ū I ê khuì-la̍t chiū sui-jiân sī loán-jio̍k, iáu-kú oē ióng-chòng (II Lîm 12:9). Marchin Luther kóng," Nā bô thiàⁿ ê kî-tó, m̄-sī tē-it hó ê kî-tó." si̍t-chāi sī án-ni. Chit ê hó ê Sat-má-lī-a lâng kap pa̍t ê koh-iūⁿ ê tiám, sī tī chia nā-tiāⁿ. Chiū-sī chhut tī thiàⁿ pa̍t lâng ū khì kiâⁿ. Só͘-í beh chiâⁿ-choè thoè lâng ê kî-tó, nā boē kì-tit ka-kī ê bô la̍t kap si̍t-chāi thiàⁿ hit ê lâng ê lêng-hûn, sī kui tī khang-khang.</p>
<p>IV. Tio̍h ū sìn-gióng ê kî-tó, chiah oē thoè lâng kî-tó</p>
<p>Ū sìn chiū tek-khak chiâⁿ. Ū sìn ê, beh chiong chit ê koân ê soaⁿ, î tī hái, iā sī bô oh. Chit ê lâng, i ū pek-chhiat kiû ê sìn, ū ǹg-bāng tek-khak oē tit-tio̍h. Só͘-í ū ta̍t i ê bo̍k-tek. Má-khó 11:24" Só͘-í goá kā lín kóng, Kìⁿ-nā lín só͘ kî-tó ê lâi-kiû, tio̍h sìn sī í-keng tit-tio̍h, chiū beh kā lín chiâⁿ." Lō͘-ka 1:45," Sìn ê hū-jîn-lâng ah! ū hok-khì ah! In-uī Chú só͘ kā i kóng ê oē, beh èng-giām." Ū sìn ê kî-tó Chú thiaⁿ i, Khoàⁿ chit ê koáⁿ-hū pek-chhiat kiû, chiū tit-tio̍h chhâi-phoàⁿ-koaⁿ uī-tio̍h i lâi sin-oān. A-pek-lia̍p-han8 sìn-gióng ê kî-tó, hō͘ Lô-tek bô tú-tio̍h sí. Tī Gō͘-sûn-choeh ha̍k-seng ê kî-tó, tit-tio̍h toā ê koân-lêng. Lia̍t-uī tio̍h ū sìn ê kî-tó.</p>
<p>Lō͘-ka 11:9," Kiû chiū hō͘ lí, chhē chiū tú-tio̍h, phah-mn̂g chiū kā lí khui." Thoè lâng kî-tó tio̍h pek-chhiat, iā tio̍h thiàⁿ hit ê lâng ê lêng-hûn. Tī Chú lâi khiā-chāi ê kî-tó, Siōng-tè tek-khak beh siúⁿ-sù. Ngá-kok 5:16," Lín tio̍h saⁿ-thoè jīn choē, saⁿ-thoè kî-tó, thang tit-tio̍h i-hó. Gī-lâng ê kî-tó, i ê le̍k-liōng ū toā kong-hāu." In-uī lán toā ê Chè-si-thâu Iâ-so͘ Ki-tok tī Thiⁿ-nih uī-tio̍h sè-kan lâng, tī Siōng-tè ê bīn-chêng uī-tio̍h lán lâi kî-tó. Só͘-í lán tio̍h hó-táⁿ chìn-chêng, thoè lâng kiû, chhin-chhiūⁿ Hi-pek-lâi 4:15-16," In-uī lán só͘-ū ê chè-si-thâu, m̄-sī boē-oē thé-thiap lán lóng-chóng ê loán-jio̍k......Só͘-í lán tio̍h hó-táⁿ chiū-kūn un-tián ê chō-uī, thang siū lîn-bín, iā tit-tio̍h un-tián, choè ki̍p-sî ê pang-chān." &nbsp;&nbsp;</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>