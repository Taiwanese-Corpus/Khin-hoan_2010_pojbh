<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-時事佮人生</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,時事佮人生,Sî-sū kap Jîn-seng,台灣教會公報,主筆">
<meta name="description" content="時事佮人生
1933.12  585卷 p.1-3
主筆
 
這个12月，是今年上路尾的月。閣5个禮拜日，就著換新的年。頭這个禮拜日(12：3)，就是世界聖冊記念日；請會記得特別獻金通做聖冊公">
<meta name="author" content="國立台灣師範大學台灣文化及語言文學研究所,主筆">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-4821.htm#">台文</a>｜<a href="artical-4821.htm#">中文</a>｜<a href="artical-4821.htm#">日本語</a>｜<a href="artical-4821.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">時事佮人生</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">時事佮人生 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第585卷</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1933/12</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：1-3</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：時事佮人生 [ Sî-sū kap Jîn-seng ]</td>
                          </tr>
                          <tr>
                            <td class="gy12" align="left">作者：主筆 Chú-pit</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-4821.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-4821.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-4821.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-4821.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-4821.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a393p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>時事佮人生</p>
<p>1933.12 &nbsp;585卷 p.1-3</p>
<p>主筆</p>
<p>&nbsp;</p>
<p>這个12月，是今年上路尾的月。閣5个禮拜日，就著換新的年。頭這个禮拜日(12：3)，就是世界聖冊記念日；請會記得特別獻金通做聖冊公會的費用。第4个禮拜日(12：24)，是祝賀基督聖誕的節期。也第5禮拜日(12：31)，是今年最終的日子；也是送舊迎新寶貝的時期。</p>
<p>對遮的時事，愛來想幾句通做咱人生的教示。</p>
<p>&nbsp;</p>
<p>Ⅰ、聖冊佮人生</p>
<p>人捌請世界出名的先生，愛揣一句真簡潔閣包含的詩句，通表明宗教佮人生的關係。遐的先生對古今逐款的冊去揣，攏袂通得著。到尾，是對聖經中揣出一个青年人美加所記的。就是講，「世間人啊！耶和華已經指示恁啥物是好。伊對所要求的是啥物？只有愛恁行公義，存憐憫，佮謙卑的心，也佮恁的上帝相佮行」(美加 6：8)。</p>
<p>&nbsp;</p>
<p>有一位好額的信徒，因為事業失敗，家伙全部破產，變做散兇人。當佇失志到欲自盡的時，有一早起伊咧讀聖經；忽然大gông-ngia̍h，真歡喜到流目屎，對伊的婦人人講，「咱的財產毋是攏失落，猶有一張真舊的株券佇咧。」伊的婦人人掠做有舊的株券夾佇聖經裡。其實毋是。就是伊有讀著希伯來13章5節，「上帝有講，我決斷無放拺你，決斷無離開你。」對按呢信仰復興，倚靠上帝，心肝受安慰，來經過這个世間。</p>
<p>&nbsp;</p>
<p>聖經實在是人生的指南針。無論佇啥物境遇，若讀聖經，會得著神的氣力，好的安慰。耶穌講，我是路，是真理，是活命。下面遮的聖經，請會記得；</p>
<p>1)&nbsp;&nbsp;&nbsp;&nbsp; 若拄著憂悶的時，請讀約翰14章。</p>
<p>2)&nbsp;&nbsp;&nbsp;&nbsp; 心肝無滿足的時，請讀詩篇23篇。</p>
<p>3)&nbsp;&nbsp;&nbsp;&nbsp; 拄著失志的時，請讀詩篇17，46篇。</p>
<p>4)&nbsp;&nbsp;&nbsp;&nbsp; 若生起愛批評人的心，請讀1哥林多13章。</p>
<p>5)&nbsp;&nbsp;&nbsp;&nbsp; 拄著驚惶的時請讀以賽亞41：10--13。</p>
<p>6)&nbsp;&nbsp;&nbsp;&nbsp; 拄著予人欺負藐視的時，請讀詩篇27篇。</p>
<p>7)&nbsp;&nbsp;&nbsp;&nbsp; 若愛學佮人和好的方法，請讀羅馬12章。</p>
<p>8)&nbsp;&nbsp;&nbsp;&nbsp; 愛成做理想的基督徒，著讀馬太5，6，7章。</p>
<p>9)&nbsp;&nbsp;&nbsp;&nbsp; 若愛予你的信仰堅固，請讀希伯來11，12章。</p>
<p>10)&nbsp;&nbsp; 愛學做高級的祈禱，請讀馬可14：36 ；以弗所1：15-23，3：14-21。</p>
<p>&nbsp;</p>
<p>&nbsp;</p>
<p>&nbsp;</p>
<p>Ⅱ、聖誕佮人生</p>
<p>論基督的出世，卻毋是拄拄佇12月25日。較早，佇歐洲西部的民族，每年佇12月25號，有備辦種種的鬧熱，咧慶予in所服事的日頭公，到後來基督教傳入遐，信徒那濟，想愛除去彼款的歹風俗，就換彼日來做紀念基督的降生。對按呢傳教逐所在，攏咧守彼日。</p>
<p>&nbsp;</p>
<p>到底基督的出世，有啥物價值，通予咱紀念？</p>
<p>1)&nbsp;&nbsp;&nbsp;&nbsp; 因為伊一生為著人盡力第一濟。</p>
<p>2)&nbsp;&nbsp;&nbsp;&nbsp; 因為伊用第一合的欠缺，來賞賜眾人類。</p>
<p>總講一句，伊有用恩典佮真理(翰1：17)，來賞賜世間。</p>
<p>&nbsp;</p>
<p>伊所賞賜的恩典是啥物？</p>
<p>1) 提懸婦人人的地位。</p>
<p>2) 打破看輕細囝的歹思想。</p>
<p>3) 甘願做軟弱，散兇，病人，歹人的朋友。</p>
<p>&nbsp;</p>
<p>伊所賞賜的真理是啥物？</p>
<p>1) 上帝就是人類慈愛的天父。</p>
<p>2) 世界的人類，攏是兄弟姊妹。</p>
<p>3) 著甘願服事別人，來完成自己的人格。</p>
<p>人類寧可無政治，無法律，無教育，無世間一切 ；總是袂通無有基督的恩典；佮真理。所以咱佇祝賀聖誕，永永毋通袂記得的，就是著將基督的恩典佮真理發揮佇這个世界。因為這是建設世界平和的地基。</p>
<p>&nbsp;</p>
<p>Ⅲ、年尾佮人生</p>
<p>光陰真緊，閣無偌久就歡迎昭和59年，「錢了會通閣趁；光陰失落，永遠袂通閣得著。」過去的日子，咱有扑算濟濟機會，又閣無忠實佇主所交託的。這咱著家己反省。</p>
<p>&nbsp;</p>
<p>&nbsp;&nbsp;&nbsp;&nbsp; 某先生講，「人生第一見笑，第一失敗的是啥物？就是袂會向第一好的目的來行。」所以咱一面著省察，閣一面著決心準備新年做人的方針。至少請決心3項：</p>
<p>1)&nbsp;&nbsp;&nbsp;&nbsp; 決心做自由的基督徒(1Pi1-tek 2：11，12)。</p>
<p>2)&nbsp;&nbsp;&nbsp;&nbsp; 決心做日日換新的基督徒 (2 Lîm 4：16，5：17)。</p>
<p>3)&nbsp;&nbsp;&nbsp;&nbsp; 決心做完全的基督徒 (1Lîm 14：20，16：13 ；Hut 4：13)。</p>
<p>&nbsp;</p>
<p>詩翁 Bû-ta̍t-lêng的詩有一篇記講，有一個婦人人，對結婚了後，生起濟濟風波，艱苦到擋袂牢，就想欲逃走。總是對伊的無決心，毋敢斷行，就延延期日，失落機會。到尾，受關佇一間懸樓：青春直直過，無偌久變做白頭毛的人。只有佇遐吐氣爾爾。彼首詩的結語有一句：「這毋是別人的大戲。」</p>
<p>基督徒啊！著決心！「睏的人著醒，對死人中起來，就基督的光欲照你」 (弗5 ：14)。</p>
<p>&nbsp;</p>
<p>基督徒啊！著決心！疼咱的天父欲對你講，「我的囝兒啊！你佇真理teh行，我的歡喜無較大這个？」 (約翰3書4節)。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-4821.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a393p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Sî-sū kap Jîn-seng</p>
<p>1933.12 &nbsp;585koàn P.1-3</p>
<p>Chú-pit</p>
<p>&nbsp;&nbsp;&nbsp; Chit ê 12 goe̍h, sī kin-nî siāng lō͘-boé ê goe̍h. Koh 5 ê lé-pài-ji̍t, chiū tio̍h oāⁿ sin ê nî. Thâu-chit ê lé-pài-ji̍t (12:3), chiū-sī Sè-kài Sèng-chheh Kì liām-ji̍t; chhiáⁿ ē kì-tit te̍k-pia̍t hiàn-kim thang chò Sèng-chheh Kong-hoē ê huì-iōng. Tē 4 ê lé-pài-ji̍t (12:24), sī Chio̍k-hō Ki-tok Sèng-tàn ê cheh-kî. iā tē 5 le-pài-ji̍t (12:31), sī kin-nî choè-chiong ê ji̍t-chí; iā-sī sàng-kū ngiâ-sin pó-poè ê sî-kî.</p>
<p>&nbsp;&nbsp; Tuì chiah ê sî-sū, ài lâi siūⁿ kuí-kù thang chò lán jîn-seng ê kà-sī.</p>
<ul>
<li>I. Sèng-chheh kap Jîn-seng</li>
</ul>
<p>&nbsp;&nbsp;&nbsp; Lâng bat chhiáⁿ sè-lài chhut-miâ ê sian-siⁿ, ài chhoē chi̍t kù chin kán-kait koh pau-hâm ê si-kù, thang piáu-bêng chong-kàu kap jîn-seng ê koan-hē. Hiah ê sian-siⁿ tuì kó͘-kim ta̍k khoán ê chheh khì chhoē, lóng bē thang tit-tio̍h. Kàu boé, sī tuì Sèng-keng tiong chhoē-chhut chi̍t ê chheng-liân-lâng Bí-ka só͘ kì--ê. Chiū-sī kóng, &lsquo;'Sè-kan lâng ah ! Iâ-hô-hoa í-keng chí-sī lín sím-mi̍h sī hó.&nbsp; I tuì só͘ iau-kiû--ê sī sím-mi̍h? Chí-ū ài lín kiâⁿ kong-gī, chûn lîn-bín, kap khiam-pi ê sim , iā kap lín ê Siōng-tè saⁿ-kap kiâⁿ &lsquo;'(Bí-ka 6:8).</p>
<p>&nbsp;&nbsp;&nbsp; Ū chi̍t uī hó-gia̍h ê sìn-tô͘, in-uī sū-gia̍p sit-pāi, ke-hoé choân-pō͘ phò-sán, pìⁿ-chò sàn-hiong lâng.&nbsp; Tng tī sit-chì kàu beh chū-chīn ê sî, ū chi̍t chá-khí i teh tha̍k Sèng-keng ; hut-jiân toā gông-gia̍h, chin hoaⁿ-hí kàu lâu ba̍k-sái, tuì I ê hū-jîn-lâng kóng, &lsquo;'Lán ê châi-sán m̄-sī lóng sit-lo̍h, oiáu ū chi̍t tiuⁿ chin kū ê tu-kǹg tī-teh.'' I ê hū-jîn-lâng lia̍h-chò ū kū ê tu-kǹg nge̍h tī Sèng-keng--ni̍h. Kî-si̍t m̄-sī. Chiū-sī I ū tha̍k-tio̍h H-pek-lâi 13 chiuⁿ 5 chat, &lsquo;'Siōng-tè ū kóng, Goá koat-toàn bô pàng-sak lí, koat-toàn bô lī-khui-lí. &lsquo;' Tuì án-ni sìn-gióng ho̍k-heng, oá-khò Siōng-tè, sim-koaⁿ siū an-uì, lâi keng-koè chit ê sè-kan.</p>
<p>&nbsp;&nbsp;&nbsp; Sèng-keng si̍t-chāi sī jîn-seng ê chí-lâm-chiam. Bô-lūn tī sím-mi̍h kéng-gū, na8 tha̍k Sèng-keng, ē tit-tio̍h sîn ê khuì-la̍t, hó ê an-uì. Iâ-so͘ kóng, Goá sī Lō͘, sī Chin-lí, sī oa̍h-miā. Ē-bīn chiah ê Sèng-keng, chhiáⁿ ē kì-tit;─</p>
<ul>
<li>1) Nā tú-tio̍h iu-būn ê sî, chhiáⁿ tha̍k Iok-hān 14 chiuⁿ.</li>
<li>2) Sim-koaⁿ bô moá-chiok ê sî, chhiáⁿ tha̍k Si-phian 23 phiⁿ.</li>
<li>3) Tú-tio̍h sit-chì ê sî, chhiáⁿ tha̍k Si-phian 17,46 phiⁿ.</li>
<li>4) Nā siⁿ-khí ài phoe-phêng lâng ê sim, chhiáⁿ tha̍k 1 Ko-lîm-to 13 chiuⁿ.</li>
<li>5) Tú-tio̍h kiaⁿ-hiâⁿ ê sî chhiáⁿ tha̍k Í-sài-a 41:10--13.</li>
<li>6) Tú-tio̍h hō͘ lâng khi-hū biáu-sī ê sî, chhiáⁿ tha̍k Si-phian 27 phiⁿ.</li>
<li>7) Nā ài o̍h kap lâng hô-hó ê hong-hoat, chhiáⁿ tha̍k Lô-má 12 chiuⁿ.</li>
<li>8) ài chiâⁿ-chò lí-sióng ê Ki-tok-tô͘, tio̍h tha̍k Má-thài 5, 6, 7 chiuⁿ.</li>
<li>9) Nā ài hō͘ lí ê sìn-gióng kian-kò͘, chhiáⁿ tha̍k Hi-pek-lâi 11, 12 chiuⁿ.</li>
<li>10) ài o̍h choè ko-kip ê kî-tó, chhiáⁿ tha̍k Má-khó 14:36 ; Í-hut-só͘ 1:15-23,3:14-21.</li>
<li>II. Sèng-tàn kap Jîn-seng</li>
</ul>
<p>&nbsp;&nbsp;&nbsp; Lūn Ki-tok ê chhut-sì, khiok m̄-sī tú-tú tī 12 goe̍h 25 ji̍t. Khah chá, tī Au-chiu sai-pō͘ ê bîn-cho̍k, muí nî tī 12 goe̍h 25 hō, ū pī-pān chéng-chéng ê lāu-jia̍t, teh khèng-hō͘ in só͘ ho̍k-sāi ê Ji̍t-thâu-kong, Kàu āu-lâi Ki-tok-kàu thoân-ji̍p hia, sìn-tô͘ ná chē, siūⁿ ài tû-khì hit khoán ê pháiⁿ hong-sio̍k, chiū oāⁿ hit ji̍t lâi chò kì-lāim Ki-tok ê kàng-seng. Tuì án-ni thoân kàu ta̍k só͘-chāi, lóng teh siú hit ji̍t.</p>
<p>&nbsp;&nbsp;&nbsp; Tàu-tí Ki-tok ê chhut-sì, ū sím-mi̍h kè-tat, thang hō͘ lán kì-liām?</p>
<ul>
<li>1) In-uī I it-seng uī-tio̍h lâng chīn-la̍t tē-it chē.</li>
<li>2) In-uī I ēng tē-it ha̍p ê khiàm-khoeh, lâi siúⁿ-sù chèng jîn-luī.</li>
</ul>
<p>Chóng kóng chi̍t kù, I ū ēng IN-tián kap Chin-lí (Hān 1:17), lâi siúⁿ-sù sè-kan.</p>
<p>I só͘ siúⁿ-sù ê In-tián sī sím-mi̍h?<br />1) Thê-koân hū-jîn-lâng ê tē-uī.</p>
<p>2) Táⁿ-phoà khoàⁿ-khin sè-kiáⁿ ê pháiⁿ su-siúⁿ.</p>
<p>3) Kam-goān chò loán-jio̍k, sàn-hiong, pēⁿ-lâng, pháiⁿ-lâng ê pêng-iú.</p>
<p>I só͘ siúⁿ-sù ê Chin-lí sī sím-mi̍h?</p>
<p>1) Siōng-tè chiū-sī jîn-luī chû-ài ê Thiⁿ pē.</p>
<p>2) Sè-kài ê jîn-luī, lóng sī hiaⁿ-tī chí-moē.</p>
<p>3) Tio̍h kam-goān ho̍k-sāi pa̍t lâng, lâi oân-sêng chū-kí ê jîn-keh.</p>
<p>&nbsp;&nbsp;&nbsp; Jîn-luī lêng-khó bô chèng-tī, bô hoat-lu̍t, bô kàu-io̍k, bô sè-kan it chhè ; chóng-sī bē thang bô ū Ki-tok ê In-tián; kap Chin-lí . Só͘-í lán tī chiok-hō Sèng-tàn, éng-éng m̄-thang bē kì-tit--ê, chiū-sī tio̍h chiong Ki-tok ê IN-tián kap Chin-lí hoat-hui tī chit ê sè-kài. In-uī che sī kiàn-siat sè-kài pêng-hô ê tē-ki.</p>
<ul>
<li>III. Nî-boé kap Jîn-seng</li>
</ul>
<p>&nbsp;&nbsp;&nbsp; Kong-im chin kín, koh bô loā-kú tioh hoan-gêng Chiau hô 9 nî , &lsquo;'Chîⁿ liáu ē thang koh thàn; kong-im sit-lo̍h, éng-oán bē thang koh tit-tio̍h.'' Koè-khì ê ji̍t-chí, lán ū phah-sńg chē-chē ki-hoē, iū-koh bô tiong-si̍t tī Chú só͘ kau-thok--ê. Che lán tio̍h ka-tī hoán-séng.</p>
<p>&nbsp;&nbsp;&nbsp;&nbsp; Bó͘ sian-siⁿ kóng, &lsquo;'Jîn-seng tē-it kiàn-siàu, tē-it sit-pāi--ê sī sím-mi̍h? Chiū-sī bē ē ǹg tē-it hó ê bo̍k-tek lâi kiâⁿ.''&nbsp; Só͘-í lán chi̍t-bīn tio̍h séng-chhat, koh chi̍t-bīn tio̍h koat-sim chún-pī sin-nî chò lâng ê hong-chiam. Chì-chió chhiáⁿ koat-sim 3 hāng :,─</p>
<ul>
<li>1) Koat-sim chò chū-iû ê Ki-tok-tô͘ (! Pi1-tek 2:11,12).</li>
<li>2) Koat-sim chò ji̍t-ji̍t oāⁿ-sin ê Ki-tok-tô͘ (2 Lîm 4:16, 5:17).</li>
<li>3) Koat-sim chò oân-choân ê Ki-tok-tô͘ (1Lîm 14:20, 16:13 ; Hut 4:13).</li>
</ul>
<p>Si-ong Bû-ta̍t-lêng ê Si ū chi̍t phiⁿ kì kóng, Ū chi̍t ê hū-jîn-lâng, tuì kiat-hun liáu-āu, siⁿ-khí chē-chē hong-pho, kan-khó͘ kàu tòng-bē-tiâu, chiu siūⁿ beh tô-cháu. Chóng-sī tuì I ê bô koat-sim, m̄-káⁿ toàn-hêng, chiu iân-chhiân kî-ji̍t, sit-lo̍h ki-hoē. Kàu bé, siū koaiⁿ tī chi̍t keng koân-lâu : chheng-chhun ti̍t-ti̍t koè, bô loā-kú pìⁿ-chò pe̍h thâu-mn̂g ê lâng. Chí-ū tī-hia thó͘-khuì nā-tiāⁿ. Hit siú Si ê kiat-gú ū chi̍t kù : &lsquo;'Che m̄-sī pa̍t lâng ê tāi-hì. &lsquo;'</p>
<p>&nbsp;&nbsp;&nbsp; Ki-tok-tô͘ ah ! Tio̍h koat-sim ! &lsquo;' Khùn ê lâng tio̍h chhéⁿ, Tuì sí-lâng tiong khí-lâi, chiū Ki-tok ê kng beh chiò lí &lsquo;' (Hut 5 :14).</p>
<p>&nbsp;&nbsp;&nbsp; Ki-tok-tô͘ ah ! Tio̍h koat-sim ! Thiàⁿ lán ê Thiⁿ Pē beh tuì lí kóng, &lsquo;'Goá ê kiáⁿ-jî ah ! lí tī chin-lí teh kiâⁿ, Goá ê hoaⁿ-hí bô khah toā chit-ê'' (Iok-hān 3 su 4 chat).</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>