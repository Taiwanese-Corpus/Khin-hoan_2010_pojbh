<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-成聖</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,成聖,Chiâⁿ-sèng,芥菜子">
<meta name="description" content="成聖
 　　「人若毋是成聖袂會見著主」
希伯來12章14節。
　　人已經得著基督&ecirc;拯救，著koh進一步來想成聖&ecirc;恩典。
(A)   著求成聖&ecirc;理由，than">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2185.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f564e6d47f2.jpg" target="src"><img src="../album/artical/49f564e6d47f2.jpg" border="0"></a></td>
          <td width="30" align="right">
          	          	  <a href="src-3951.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：成聖 Chiâⁿ-sèng</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>成</strong><strong>聖</strong><strong></strong></p><br />
<p>&nbsp;　　「人若毋是成聖袂會見著主」</p><br />
<p align="right">希伯來12章14節。</p><br />
<p>　　人已經得著基督&ecirc;拯救，著koh進一步來想成聖&ecirc;恩典。</p><br />
<p>(A)&nbsp;&nbsp; 著求成聖&ecirc;理由，thang想有5項：－</p><br />
<p>1.&nbsp;&nbsp;&nbsp;&nbsp;&nbsp; 成聖是上帝所命令。</p><br />
<p>　　「我是聖，恁也著成聖」「恁著盡心、盡性、盡意、盡力疼主你&ecirc;上帝；也著疼別人親像家治。」上帝無濫糝命令人，伊&ecirc;命令定著有合佇人&ecirc;生活，也人穩當行會到&ecirc;；koh再是人應該著行--&ecirc;。</p><br />
<p>2.&nbsp;&nbsp;&nbsp;&nbsp; 成聖是上帝佇聖冊中所約束--&ecirc;。「主來世間是為著欲除咱&ecirc;罪過，這是恁所知。伊本身是無罪，凡若踮佇伊&ecirc;人無犯罪。」「凡佇所做&ecirc;好事，平安&ecirc;信teh欲予恁著完全。」</p><br />
<p>3.&nbsp;&nbsp;&nbsp;&nbsp; 予有罪&ecirc;人得著清氣si&ugrave;ⁿ（成聖）這是基督來世間&ecirc;大目的。</p><br />
<p>「基督因為為著咱來放sak身軀，對按呢來屬咱所有&ecirc;罪。」koh再「基督來世間是beh拍破魔鬼&ecirc;計策。」</p><br />
<p>4.&nbsp;&nbsp;&nbsp;&nbsp; 成聖是濟濟人&ecirc;實驗。</p><br />
<p>　　古早挪亞、亞伯拉罕、摩西&aacute;是以賽亞，in佇上帝&ecirc;面前攏有經營成聖&ecirc;生活。</p><br />
<p>5.&nbsp;&nbsp;&nbsp;&nbsp; 成聖，koh再是咱&ecirc;必要。</p><br />
<p>　　雖然講已經得著拯救，猶久心內若根若猶佇teh，驚了有時會koh莩新&ecirc;芛起來。犯罪就反悔，反悔就koh犯，心內攏袂得著平安。保羅佇羅馬第7章有寫伊心內&ecirc;艱苦講：「因為我所意愛&ecirc;好，我無去行；我所毋&agrave;i &ecirc;歹，反轉去行。獨獨我若行所毋&agrave;i &ecirc;，彼个teh行&ecirc;，taⁿ毋是我，是踮佇內面&ecirc;罪惡。按呢我得知有一個法，就是tng我&agrave;i行好&ecirc;時，歹kap我佇teh。因為我照心內&ecirc;歡喜上帝&ecirc;律法。若是我看百體中有別個法kap我心志&ecirc;法相交戰，掠我降服百體內罪惡&ecirc;法。苦ah，我&ecirc;做人！Chī-chūi欲救我脫出這个致到死&ecirc;體ah?」以上所講&ecirc;，就是人干但得著重頭生&ecirc;恩典，猶未到成聖&ecirc;人，佇逐世代所經驗--著，相同&ecirc;艱苦。若是按呢成聖&ecirc;恩典到底是啥物？</p><br />
<p>(B)&nbsp;&nbsp; 猶未想成聖是啥物&ecirc;事先，著知成聖毋是啥物，就khah袂生起誤解。</p><br />
<p>1.&nbsp;&nbsp;&nbsp;&nbsp;&nbsp; 成聖毋是kap上帝，kap天使siāng樣&ecirc;意思。神有神&ecirc;完全，天使有天使&ecirc;完全，人有人相應&ecirc;完全。所以人的確會得做完全&ecirc;人。佇彼款&ecirc;狀態就是叫做成聖。</p><br />
<p>2.&nbsp;&nbsp;&nbsp;&nbsp; 成聖，毋是講做無過失&ecirc;人，是干但做無koh犯罪&ecirc;人若定。人若做所毋-kai做--&ecirc;, &aacute;是看見好毋去做，這就是犯罪。成聖&ecirc;人bōe koh hōan這款濟，毋過對伊&ecirc;智慧判斷無夠額&ecirc;所-t&igrave;,常常家治拍算是好，到做了-後chiah發見tio̍h錯誤。成聖毋是講免這款&ecirc;過失續無去&ecirc;意思。</p><br />
<p>3.&nbsp;&nbsp;&nbsp;&nbsp; 成聖毋是講永袂拄著試煉&ecirc;意思。干但成做khah贏試煉&ecirc;人若定。亞當猶未陷落濟&ecirc;時有受魔鬼所試；無罪&ecirc;基督，佇曠野也拄著試。雖然人得著成聖，有時受試煉是比以前koh khah傷重。干但成聖會得著khah贏遮个試煉。</p><br />
<p>　　<a name="OLE_LINK1">路</a>德馬丁有講一句話，「鳥佇頭殼頂teh飛，這是袂免得；總是毋thang允准伊作岫佇頭殼內。」魔鬼佇頭殼頂teh飛，永有；總是成聖會得著這款&ecirc;力來毋准魔鬼佇頭殼來作岫。</p><br />
<p>4.&nbsp;&nbsp;&nbsp;&nbsp; 成聖毋是講成做身軀勇壯&ecirc;人。為著做上帝有路用&ecirc;工；上帝特別醫好伊&ecirc;病，予伊得著勇壯，這款例是有。總是若想成聖了，猶未拄著破病，身軀&ecirc;弱點攏會消滅，是錯誤。</p><br />
<p>5.&nbsp;&nbsp;&nbsp;&nbsp; 成聖毋是成做永袂陷落濟&ecirc;人。毋知濟&ecirc;亞當陷落濟，續予上帝趕出樂園。保羅講：「家己想會徛&ecirc;人，著謹慎毋thang予伊倒落去。」文約翰講：「佇天國&ecirc;門也有th&agrave;ng到地獄&ecirc;路。」這款&ecirc;警戒實在真合佇咱。予咱知影佇信仰&ecirc;生活要緊著「警醒來祈禱。」</p><br />
<p>6.&nbsp;&nbsp;&nbsp;&nbsp; 成聖毋是成做免koh進步、成長&ecirc;人。病人食真補&ecirc;物反轉無啥物功效；若是勇健&ecirc;人，目睭th&egrave;ng看見伊加添伊&ecirc;健康。成聖&ecirc;是khah贏過干但得著拯救--&ecirc;。伊&ecirc;靈魂上&ecirc;成長進步是非常。</p><br />
<p>C.若是按呢成聖到底是啥物？Ki&aacute;m-chh&aacute;i意思無完全，總是thang照下面按呢來說明，－</p><br />
<p>&nbsp; 「成聖就是對心內提出所有&ecirc;罪，也將<strong>愛</strong>來kā伊充滿。」</p><br />
<p>　　上帝是&agrave;i，koh再基督&ecirc;宗教是疼上帝，疼人&ecirc;宗教。所以成聖&ecirc;人逐時逐刻疼上帝，疼人。</p><br />
<p>　　對疼來想、對疼來講、對疼來做、對疼來生、來死。人若一旦入佇這个境內，無koh有僥疑，無koh有誘惑、功名心、怨妒心、好lio̍k心，予十字架見笑&ecirc;所想、假好、疼世間、倚靠家治；親像這款&ecirc;念頭攏會無去。「所以恁著純全親像恁&ecirc;天父&ecirc;純全。」「我猶久teh活，毋是猶原我，就是基督踮佇我teh活。」「完全&ecirc;拯救」「清氣心肝」「完全&ecirc;疼」「對聖神來行」「受聖神充滿」攏是指這款&ecirc;事。Taⁿ來比較拯救kap成聖&ecirc;無相同。</p><br />
<p>1.&nbsp;&nbsp;&nbsp;&nbsp;&nbsp; 佇重頭生無予罪過管轄。</p><br />
<p>佇成聖罪過踮袂ti&acirc;u。</p><br />
<p>2.&nbsp;&nbsp;&nbsp;&nbsp; 佇重頭生是罪過投降咱。</p><br />
<p>佇成聖罪過受拍滅。</p><br />
<p>3.&nbsp;&nbsp;&nbsp;&nbsp; 佇重頭生會壓制受氣、自高、不信，怨妒遮个歹&ecirc;念頭。</p><br />
<p>佇成聖遮个攏提出。</p><br />
<p>4.&nbsp;&nbsp;&nbsp;&nbsp; 重頭生是束縛舊&ecirc;人。</p><br />
<p>成聖是趕出舊&ecirc;人，沒收伊所有--&ecirc;</p><br />
<p>5.&nbsp;&nbsp;&nbsp;&nbsp; 重頭生起工。</p><br />
<p>　　成聖是完工&ecirc;款式，</p><br />
<p>　　耶穌&ecirc;學生佇五旬節以前是做未成聖&ecirc;人&ecirc;標本。In已經得著拯救，總是猶未得著成聖。所以佇in &ecirc;中間有怨妒、有相爭、有光明心、快受氣、有失望、有僥疑。總是佇五旬節一旦予聖神清氣in &ecirc;心了後，無驚死，替欲害死in &ecirc;人祝福。In &ecirc;心內所有&ecirc;罪攏清出來，以後干但疼上帝、疼人；疼&ecirc;神佇in &ecirc;中間自由自在teh做工。完全&ecirc;成聖，實在拄是按呢</p><br />
<p>D. &Agrave;i得著完全成聖&ecirc;條件。</p><br />
<p>若是按呢，咱著怎樣chiah會得著完全&ecirc;成聖？有3項要緊&ecirc;條件：－</p><br />
<p>1.&nbsp;&nbsp;&nbsp;&nbsp;&nbsp; 咱著棄sak所有&ecirc;罪kap thang僥疑&ecirc;行為。聖經有講：「有罪&ecirc;人ah恁著清氣恁&ecirc;手；兩樣心&ecirc;人ah，恁著清氣恁&ecirc;心！」「恁遮个出in &ecirc;中間，離開in；莫得墨著污穢。我欲接納恁，做恁&ecirc;父，恁欲做我&ecirc;囝、查某囝。就是這个意思。</p><br />
<p>2.&nbsp;&nbsp;&nbsp;&nbsp; 著獻身。獻身軀靈魂，所有&ecirc;予上帝。全然做上帝&ecirc;所有。干但趁伊&ecirc;旨意。「為著主來活，為著主來死。」或是啉、或是食&aacute;是無論行啥物代誌攏會榮光上帝。在早約伯講：「雖b&oacute;ng伊欲刣我，我也欲擒伊。」美國南北戰爭&ecirc;時，有人kā大統領林肯講：「佇這个時陣咱所要緊--&ecirc;，就是上帝會近倚佇咱&ecirc;身邊，」伊應講，「有影！總是我想有一項koh-khah要緊，就是咱著近倚佇上帝&ecirc;身邊。」</p><br />
<p>3.&nbsp;&nbsp;&nbsp;&nbsp; 著信上帝這陣會予咱成聖。</p><br />
<p>　　成聖是上帝所命令，是伊所約束；予人清氣si&ugrave;ⁿ，是基督降世&ecirc;大目的，又koh是濟濟人所經驗--&ecirc;。是咱所著有&ecirc;祝福，所以咱若用真實來求，的確會賞賜咱。著&agrave;i有這款&ecirc;信仰。「凡恁teh祈禱&ecirc;時，恁若信的確會得著，就的確得著。」「恁若求，恁&ecirc;父teh欲用聖神賞賜恁。」</p><br />
<p>E. 著佇啥物時來得著成聖？成聖是即時，即刻會得著&ecirc;祝福。無論啥物人，若t&ograve;a頂面3條件，親像飫、嘴乾來求；的確隨時欲得著。</p><br />
<p>1.成聖毋是漸漸chiah會得著&ecirc;福氣。論成聖，上帝所命令所約束攏是現在即時&ecirc;意思。「我是聖，恁也著聖。」「著予聖神充滿。」「上帝&ecirc;旨意是恁&ecirc;成聖」對遮个話就明明thang知毋是漸漸來得著成聖&ecirc;意思。</p><br />
<p>2.成聖毋是濟濟年積聚信仰上&ecirc;經驗，然後chiah會得著&ecirc;恩典。予人清氣si&ugrave;ⁿ是上帝，上帝所看&ecirc;一日就是一千年；一千年就是一日。著經過偌久&ecirc;靈魂chiah會得著成聖。全然無這款&ecirc;制限。已經得著拯救&ecirc;人，想著koh真一步來成聖；t&ograve;a三個條件，熱心來求，的確隨時teh欲得著。</p><br />
<p>3.成聖毋是照有人teh拍算佇欲離開世間&ecirc;時chiah會得著&ecirc;福氣。「這陣就是恩典&ecirc;時。」「今仔日若聽見伊&ecirc;聲，毋thang猶久硬心。」上帝&ecirc;時間就是「這陣。」</p><br />
<p>請大家，毋thang想th&egrave;ng候teh欲臨終&ecirc;時，著<strong>這陣緊</strong>來受成聖&ecirc;大福氣。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">CHIÂN-SÈNG</p><br />
<p>&nbsp;&nbsp; "Lâng nā m̄-sī chiâⁿ-sèng boē-oē kìⁿ-tio̍h Chú"</p><br />
<p align="right">Hi-pek-lâi 12 chiuⁿ 14 chat.</p><br />
<p>&nbsp; Lâng í-keng tit-tio̍h Ki-tok ê chín-kiù, tio̍h koh chìn chi̍t pō͘ lâi siūⁿ chiâⁿ-sèng ê un-tián.</p><br />
<ul><br />
<li>(A) Tio̍h kiû chiâⁿ-sèng ê lí-iû, thang siūⁿ ū 5 hāng:－</li><br />
<li>1. Chiâⁿ-sèng sī Siōng-tè só͘ bēng-lēng.<br />"Goá sī sèng, lín iā tio̍h chiâⁿ-sèng" "Lín tio̍h chīn-sim, chīn-sèng, chīn-ì, chīn-la̍t thiàⁿ Chú lí ê Siōng-tè; iā tio̍h thiàⁿ pa̍t-lâng chhin-chhiūⁿ ka-tī." Siōng-tè bô lām-sám bēng-lēng lâng, I ê bēng-lēng tiāⁿ-tio̍h ū ha̍h tī lâng ê seng-oa̍h, iā lâng ún-tàng kiâⁿ oē kàu-ê; koh-chài sī lâng eng-kai tio̍h kiâⁿ--ê.</li><br />
<li>2. Chiâⁿ-sèng sī Siōng-tè tī Sèng-chheh tiong só͘ iok-sok--ê. "Chú lâi sè-kan sī uī-tio̍h beh tû lán ê choē-koà, che sī lín só͘ chai. I pún-sin sī bô choē, hoān-nā tiàm tī i ê lâng bô hoān-choē." "Hoān tī só͘ choè ê hó sū, Pêng-an ê Sìn teh-beh hō͘ lín tio̍h oân-choân."</li><br />
<li>3. Hō͘ ū choē ê lâng tit-tio̍h chheng-khì siùⁿ (chiâⁿ-sèng) che sī Ki-tok lâi sè-kan ê toā bo̍k-te̍k.<br />"Ki-tok in-uī uī-tio̍h lán lâi pàng-sak seng-khu, tuì án-ni lâi sio̍k lán só͘ ū ê choē." Koh-chài "Ki-tok lâi sè-kan sī beh phah-phoà mô͘-kuí ê kè-chhek."</li><br />
<li>4. Chiâⁿ-sèng sī choē-choē lâng ê si̍t-giām.<br />Kó͘-chá Ná-a, A-pek-lia̍p-hán, Mô͘-se á-sī Í-sài-a, in tī Siōng-tè ê bīn-chêng lóng ū keng-êng chiâⁿ-sèng ê seng-oa̍h.</li><br />
<li>5. Chiâⁿ-sèng, koh-chài sī lán ê pit-iàu.<br />Sui-jiân kóng í-keng tit-tio̍h chín-kiù, iáu-kú sim-lāi khó͘-kun nā iáu tī-teh, kiaⁿ-liáu ū sî oē koh puh sin ê íⁿ khí-lâi. Hoān-choē chiū hoán-hoé, hoán-hoé chiū koh hoān, sim-lāi lóng boē tit-tio̍h pêng-an. Pó-lô tī Lô-má tē 7 chiuⁿ ū siá i sim-lāi ê kan-khó͘ kóng, "In-uī goá só͘ ì-ài ê hó, goá bô khì kiâⁿ; goá só͘ m̄-ài ê pháiⁿ, hoán-tńg khì kiâⁿ. To̍k-to̍k goá nā kiâⁿ só͘ m̄-ài ê, hit ê teh kiâⁿ ê, taⁿ m̄-sī goá, sī tiàm tī lāi-bīn ê choē-ok. án-ni goá tit chai ū chi̍t ê hoat, chiū-sī tng goá ài kiâⁿ hó ê sî, pháiⁿ kap goá tī-teh. In-uī goá chiàu sim-lāi ê hoaⁿ-hí Siōng-tè ê lu̍t-hoat. Nā-sī goá khoàⁿ pah-thé tiong ū pa̍t ê hoat kap goá sim-chì ê hoat saⁿ kau-chiàn, lia̍h goá hâng-ho̍k pah-thé lāi choē-ok ê hoat. Khó͘-ah, goá ê choè lâng! Chī-chuī beh kiù goá thoat-chhut chit ê tì-kàu sí ê thé ah?" Í-siōng só͘ kóng ê, chiū-sī lâng kan-ta tit-tio̍h têng-thâu-siⁿ ê un-tián, iáu-bē kàu chiâⁿ-sèng ê lâng, tī ta̍k sè-tāi só͘ keng-giām--tio̍h, saⁿ-tâng ê kan-khó͘. Nā-sī án-ni Chiâⁿ-sèng ê un-tián tauh-tí sī sím-mi̍h?</li><br />
<li>(B) iáu-boē siūⁿ chiâⁿ-sèng sī sím-mi̍h ê tāi-seng, tio̍h chai chiâⁿ-sèng m̄-sī sím-mi̍h, chiū khah boē siⁿ-khí gō͘-kái.</li><br />
<li>1. Chiâⁿ-sèng m̄-sī kap Siōng-tè, kap Thiⁿ-sài siāng-iūⁿ ê ì-sù. Sîn ū Sîn ê oân-choân, Thiⁿ-sài ū Thiⁿ-sài ê oân-choân, lâng ū lâng siong-èng ê oân-choân. Só͘-í lâng tek-khak oē tit choè oân-choân ê lâng. Tī hit khoán ê chōng-thài chiū-sī kiò choè chiâⁿ-sèng.</li><br />
<li>2. Chiâⁿ-sèng, m̄-sī kóng choè bô kè-sit ê lâng, sī kan-ta choè bô koh hoān-choē ê lâng nā-tiāⁿ. Lâng nā choè só͘ m̄-kai choè--ê, á-sī khoàⁿ-kìⁿ hó m̄ khì choè, che chiū-sī hoān-choē. Chiâⁿ-sèng ê lâng boē koh hoān chit khoán choē, m̄-kú tuì i ê tì-huī phoàⁿ-toàn bô kàu-gia̍h ê só͘-tì, siông-siông ka-tī phah-sǹg sī hó, kàu choè liáu-āu chiah hoat-kiàn tio̍h chhò-gō͘. Chiâⁿ-sèng m̄-sī kóng bián chit-khoán ê kè-sit soà bô khì ê ì-sù.</li><br />
<li>3. Chiâⁿ-séng m̄-sī kóng éng boē tú-tio̍h chhì-liān ê ì-sù. Kan-ta chiâⁿ-choè khah iāⁿ chhì-liān ê lâng nā-tiāⁿ. A-tong iáu-bē hām-lo̍h choē ê sî ū siū Mô͘-kuí só͘ chhì; bô choē ê Ki-tok, tī khòng-iá iā tú-tio̍h chhì. Sui-jiân lâng tit-tio̍h chiâⁿ-sèng, ū sî siū chhì-liān sī pí í-chêng koh khah siong-tiōng. Kan-ta chiâⁿ-sèng oē tit-tio̍h khah iâⁿ chiah ê chhì-liān.</li><br />
</ul><br />
<p>&nbsp; Lō͘-tek Má-teng ū kóng chi̍t kù oē, "Chiáu tī thâu-khak-téng teh pe, che sī boē bián-tit; chóng-sī m̄-thang ún-chún i choh-siū tī thâu-khak lāi." Mô͘-kuí tī thâu-khak-téng teh pe, éng ū; chóng-sī chiâⁿ-sèng oē tit-tio̍h chit khoán ê la̍t lâi m̄-chún Mô͘-kuí tī thâu-khak lâi choh-siū.</p><br />
<ul><br />
<li>4. Chiâⁿ-sèng m̄-sī kóng chiâⁿ-choè seng-khu ióng-chòng ê lâng. uī-tio̍h choè Siōng-tè ū lō͘-ēng ê kang; Siōng-tè te̍k-pia̍t i-hó i ê pīⁿ, hō͘ i tit-tio̍h ióng-chòng, chit-khoán lē sī ū. Chóng-sī nā siūⁿ chiâⁿ-sèng liáu, iáu boē tú-tio̍h phoà-pīⁿ, seng-khu ê jio̍k-tiám lóng oē siau-bia̍t, sī chhò-gō͘.</li><br />
<li>5. Chiâⁿ-sèng m̄-sī chiâⁿ-choè éng boē hām-lo̍h choē ê lâng. M̄-chai choē ê A-tong hām-lo̍h choē, soà hō͘ Siōng-tè koáⁿ-chhut lo̍k-hn̂g. Pó-lô kóng, "Ka-kī siūⁿ oē khiā ê lâng, tio̍h kín-sīn m-thang hō͘ i tó lo̍h-khì." Bûn Iok-hān kóng, "Tī Thian-kok ê mn̂g iā ū thàng kàu Toē-ge̍k ê lō͘." Chit-khoán ê kéng-kài si̍t-chāi chin ha̍p tī lán. Hō͘ lán chai-iáⁿ tī sìn-gióng ê seng-oa̍h iàu-kín tio̍h "Kéng-séng lâi kî-tó."</li><br />
<li>6. Chiâⁿ-sèng m̄-sī chiâⁿ-choè bián koh chìn-pō͘, sêng-tióng ê lâng. Pīⁿ-lâng chia̍h chin pó͘ ê mi̍h hoán-tńg bô sím-mi̍h kong-hāu; nā-sī ióng-kiāⁿ ê lâng, ba̍k-chiu thèng khoàⁿ-kìⁿ i ke-thiⁿ i ê kiān-khong. Chiâⁿ-sèng ê sī khah iâⁿ kè kan-ta tit-tio̍h chín-kiù--ê. I ê lêng-hûn siōng ê sêng-tióng chìn-pō͘ sī hui-siông.</li><br />
</ul><br />
<p>C. Nā-sī ân-ni Chiâⁿ-sèng tauh-tí sī sím-mi̍h? Kiám-chhái ì-sù bô oân-choân, chóng-sī thang chiàu ē-bīn án-ni lâi soat-bêng,－</p><br />
<p>&nbsp; "Chiâⁿ-sèng chiū-sī tuì sim-lāi the̍h chhut só͘ ū ê choē, iā chiong ài lâi kā i chhiong-moá."</p><br />
<p>&nbsp; Siōng-tè sī ài, koh-chài Ki-tok ê chong-kàu sī thiàⁿ Siōng-tè, thiàⁿ lâng ê chong-kàu. Só͘-í chiâⁿ-sèng ê lâng ta̍k sî ta̍k khek thiàⁿ Siōng-tè, thiàⁿ lâng.</p><br />
<p>&nbsp; Tuì thiàⁿ lâi siūⁿ, tuì thiàⁿ lâi kóng, tuì thiàⁿ lâi choè, tuì thiàⁿ lâi siⁿ, lâi sí. Lâng nā it-tàn ji̍p tī chit ê kéng-lāi, bô koh ū giâu-gî, bô koh ū iú-he̍k, kong-bêng sim, oàn-tò͘ sim, ho͘N3-lio̍k sim, hō͘ Si̍p-jī-kè kiàn-siàu ê só͘ siūⁿ, ké-hó, thiàⁿ sè-kan, oá-khò ka-tī; chhin-chhiūⁿ chit khoán ê liām-thâu lóng oē bô khì. "Só͘-í lín tio̍h sûn-choân chhin-chhiūⁿ lín ê Thiⁿ Pē ê sûn-choân." "Goá iáu-kú teh oa̍h, m̄-sī iû-goân goá, chiū-sī Ki-tok tiàm tī goá teh oa̍h." "Oân-choân ê chín-kiù" "Chheng-khì sim-koaⁿ" "Oân-choân ê thiàⁿ" "Tuì Sèng Sîn lâi kiâⁿ" "Siū Sèng Sîn chhiong-moáⁿ" Lóng sī chí chit khoán ê sū. Taⁿ lâi pí-kàu chín-kiù kap chiâⁿ-sèng ê bô saⁿ-tâng.</p><br />
<ul><br />
<li>1. Tī têng-thâu-siⁿ bô hō͘ choē-koà koán-hoat.</li><br />
</ul><br />
<p>Tī chiâⁿ-sèng choē-koà tiàm boē-tiâu.</p><br />
<ul><br />
<li>2. Tī têng-thâu-siⁿ sī choē-koà tâu-hâng lán.</li><br />
</ul><br />
<p>Tī chiâⁿ-sèng choē-koà siū phah-bia̍t.</p><br />
<ul><br />
<li>3. Tī Têng-thâu-siⁿ oē ap-chè siū-khì, chū-ko, put-sìn, oàn-tò͘ chiah ê pháiⁿ ê liām-thâu.</li><br />
</ul><br />
<p>Tī chiâⁿ-sèng chiah ê lóng the̍h-chhut.</p><br />
<ul><br />
<li>4. Têng-thâu-siⁿ sī sok-pa̍k kū ê lâng.</li><br />
</ul><br />
<p>Chiâⁿ-sèng sī koáⁿ-chhut kū ê lâng, bu̍t-siu i só͘ ū--ê</p><br />
<ul><br />
<li>5. Têng-thâu-sīⁿ khí-kang.</li><br />
</ul><br />
<p>Chiâⁿ-sèng sī oân-kang ê khoán-sit,</p><br />
<p>&nbsp; Iâ-so͘ ê ha̍k-seng tī Gō͘-sûn-choeh í-chêng sī choè boē chiâⁿ-sèng ê lâng ê phiau-pún. In í-keng tit-tio̍h Chín-kiù, chóng-sī iáu-bē tit-tio̍h chiâⁿ-sèng. Só͘-í tī in ê tiong-kan ū oàn-tò͘, ū saⁿ-chiⁿ, ū kong-bêng sim, khoài siū-khì, ū sit-bāng, ū giâu-gî. Chóng-sī tī Gō͘-sûn-choeh it-tàn hō͘ Sèng Sîn chheng-khì in ê sim liáu-āu, bô kiaⁿ sí, thoè beh hāi-sí in ê lâng chiok-hok. In ê sim-lāi só͘ ū ê choē lóng chheng chhut-lâi, í-āu kan-ta thiàⁿ Siōng-tè, thiàⁿ lâng; thiàⁿ ê sîn tī in ê tiong-kan chū-iû chū-chāi teh choè kang. Oân-choân ê chiâⁿ-sèng, si̍t-chāi tú sī án-ni</p><br />
<p>D. ài tit-tio̍h oân-choân chiâⁿ-sèng ê tiâu-kiāⁿ.</p><br />
<p>&nbsp; Nā-sī án-ni, lán tio̍h cháiⁿ-iūⁿ chiah oē tit-tio̍h oân-choân ê chiâⁿ-sèng? Ū 3 hāng iàu-kín ê tiâu-kiāⁿ:－</p><br />
<ul><br />
<li>1. Lán tio̍h khì-sak só͘ ū ê choē kap thang giâu-gî ê hêng-uî. Sèng-keng ū kóng, "Ū choē ê lâng ah lín tio̍h chheng-khì lín ê chhiú; nn̄g iūⁿ sim ê lâng ah, lín tio̍h chheng-khì lín ê sim!" "Lín chiah ê chhut in ê tiong-kan, lī-khui in; bo̍h-tit bak-tio̍h ù-oè. Goá beh chiap-la̍p lín, choè lín ê Pē, lín beh choè goá ê kiáⁿ, cha-bó͘-kiáⁿ. Chiū-sī chit ê ì-sù.</li><br />
<li>2. Tio̍h hiàn-sin. Hiàn seng-khu lêng-hûn, só͘ ū ê hō͘ Siōng-tè. Choân-jiân choè Siōng-tè ê só͘-iú. Kan-ta thàn I ê chí-ì. "uī-tio̍h Chú lâi oa̍h, uī-tio̍h Chú lâi sí." He̍k-sī lim, he̍k-sī chia̍h á-sī bô lūn kiâⁿ sím-mi̍h tāi-chì lóng oē êng-kng Siōng-tè. Chāi-chá Iok-pek kóng, "Sui-bóng I beh thâi goá, goá iā beh khîⁿ I." Bí-kok lâm-pak chiàn-cheng ê sî, ū lâng kā Tāi-thóng-léng Lîm-khéng kóng, "Tī chit ê sî-chūn lán só͘ iàu-kín--ê, chiū-sī Siōng-tè oē kūn-oá tī lán ê sin-piⁿ," I ìn kóng, "Ū-iáⁿ! Chóng-sī goá siūⁿ ū chi̍t-hāng koh-khah iàu-kín, chiū-sī lán tio̍h kūn-oá tī Siōng-tè ê sin-piⁿ."</li><br />
<li>3. Tio̍h sìn Siōng-tè chit-chūn oē hō͘ lán chiâⁿ-sèng.</li><br />
</ul><br />
<p>Chiâⁿ-sèng sī Siōng-tè só͘ bēng-lēng, sī I só͘ iok-sok; hō͘ lâng chheng-khì siùⁿ, sī Ki-tok kàng-sè ê toā bo̍k-tek, iū-koh sī choē-choē lâng só͘ keng-giām--ê. Sī lán só͘ tio̍h ū ê chiok-hok, só͘-í lán nā ēng chin-si̍t lâi kiû, tek-khak oē siúⁿ-sù lán. Tio̍h ài ū chit-khoán ê sin-gióng. "Hoān lín teh kî-tó ê sî, lín nā sìn tek-khak oē tit-tio̍h, chiū tek-khak tit-tio̍h." "Lín nā kiû, lín ê Pē teh-beh ēng Sèng Sîn siúⁿ-sù lín."</p><br />
<p>E. Tio̍h tī sím-mi̍h sî lâi tit-tio̍h chiâⁿ-sèng? Chiâⁿ-sèng sī chek-sî, chek-khek oē tit-tio̍h ê chiok-hok. Bô-lūn sím-mi̍h lâng, nā toà téng-bīn 3 tiâu-kiāⁿ, chhin-chhiūⁿ iau, chhuì-ta lâi kiû; tek-khak sui-sî beh tit-tio̍h.</p><br />
<p>1. Chiâⁿ-sèng m̄-sī chiām-chiām chiah oē tit-tio̍h ê hok-khì. Lūn chiâⁿ-sèng, Siōng-tè só͘ bēng-lēng só͘ iok-sok lóng-sī hiān-chāi chek-sî ê ì-sù. "Goá sī sèng, lín iā tio̍h sèng." "Tio̍h hō͘ Sèng Sîn chhiong-moá." "Siōng-tè ê chí-ì sī lín ê chiâⁿ-sèng" Tuì chiah ê oē chiū bêng-bêng thang chai m̄-sī chiām-chiām lâi tit-tio̍h chiâⁿ-sèng ê ì-sù.</p><br />
<p>2. Chiâⁿ-sèng m̄-sī choē-choē nî chek-chū sìn-gióng siōng ê keng-giām, jiân-āu chiah oē tit-tio̍h ê un-tián. Hō͘ lâng chheng-khì-siùⁿ sī Siōng-tè, Siōng-tè só͘ khoàⁿ ê chi̍t-ji̍t chiū-sī chi̍t chheng nî; chi̍t chheng nî chiū-sī chi̍t-ji̍t. Tio̍h keng-koè loā-kú ê Lêng-hūn chiah oē tit-tio̍h chiâⁿ-sèng. Choân-jiân bô chit-khoán ê chè-hān. Í-keng tit-tio̍h chín-kiù ê lâng, siūⁿ tio̍h koh chin chi̍t-pō͘ lâi chiâⁿ-sèng; toà saⁿ-ê tiâu-kiāⁿ, jia̍t-sim lâi kiû, tek-khak suî-sî teh-beh tit-tio̍h.</p><br />
<p>3. Chiâⁿ-sèng m̄-sī chiàu ū lâng teh phah-sǹg tī beh lī-khui sè-kan ê sî chiah oē tit-tio̍h ê hok-khì. "Chit-chūn chiū-sī un-tián ê sî." "Kin-ná-ji̍t nā thiaⁿ-kìⁿ I ê siaⁿ, m̄-thang iáu-kú ngī-sim." Siōng-tè ê sî-kan chiū-sī "Chit-chūn."</p><br />
<p>&nbsp; Chhiáⁿ tāi-ke, m̄-thang siūⁿ thèng-hāu teh-beh lîm-chiong ê sî, tio̍h CHIT-CHŪN kín lâi siū chiâⁿ-sèng ê toā hok-khì.</p></div>
</body>
</html>