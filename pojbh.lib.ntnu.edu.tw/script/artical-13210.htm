<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-文藝故事</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,文藝故事,Bûn-gē Kò͘-sū,台灣教會公報,Huī-kong">
<meta name="description" content="文藝故事
天真浪漫
1962.09  第894號  p.12-11
托爾斯泰 作
Huī-kong譯
兩个查某囡仔佇兩間厝跤的小路仔相拄-著；對田--裡流--來的lo̍k-ko͘糜水，攏流到">
<meta name="author" content="國立台灣師範大學台灣文化及語言文學研究所,Huī-kong">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-13210.htm#">台文</a>｜<a href="artical-13210.htm#">中文</a>｜<a href="artical-13210.htm#">日本語</a>｜<a href="artical-13210.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">文藝故事</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">文藝故事 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第894期</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1962/9</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：11</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：文藝故事 [ Bûn-gē Kò͘-sū ]</td>
                          </tr>
                          <tr>
                            <td class="gy12" align="left">作者：Huī-kong Huī-kong</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-13210.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-13210.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-13210.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-13210.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-13210.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t4a0p1.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>文藝故事</p>
<p>天真浪漫</p>
<p>1962.09&nbsp; 第894號&nbsp; p.12-11</p>
<p>托爾斯泰 作</p>
<p>Huī-kong譯</p>
<p>兩个查某囡仔佇兩間厝跤的小路仔相拄-著；對田--裡流--來的lo̍k-ko͘糜水，攏流到佇這條小路仔，變做一个水窟。一个查某囡仔真細漢，猶一个較大漢一屑仔。In兩人的老母攏共in穿新的衫。細漢--的穿一領藍色--的，大漢--的穿一領黃色--的；閣in兩个佇in的頭毛攏有縛一蕊的紅色的蝶仔。逐家佇路--裡拄著的時，是拄拄對拜堂轉--來，起頭in teh展in的媠衫，後--來相佮佇遐t彼迌。忽然間in毋知想按怎，想著欲落去水窟裡耍水。細漢的穿鞋自按呢想欲潦--落去，大漢--的共伊擋講：</p>
<p>「毋通按呢踏--落去，阿美，按呢恁阿母會共你罵！我欲褪鞋起--來，你嘛褪你的鞋起--來。」</p>
<p>In褪鞋起--來，láng裙就潦--落去。水到阿美的跤目，伊就喝講：</p>
<p>「阿理--仔，水遐爾深我會驚--lah！」</p>
<p>「來！」阿理--仔共伊應，一面想欲伸手共伊牽，毋過驚了裙放--落去會kō著水，「毋免驚--lah，窟仔袂閣較深--ah-lah。」</p>
<p>伊欲行倚去的時，阿理--仔共阿美講：「阿美，你著行予好--ô͘，毋通踢水。」</p>
<p>拄拄按呢teh講的時，阿美的跤踢著水；水噴著阿理--仔的衫，也噴著伊的目睭佮鼻。阿理--仔看著伊的衫lâ-sâm去，受氣起--來，迮欲拍阿美。阿美家己知，也真驚，趕緊peh--起來，想欲走轉去厝--裡。阿理--仔in媽媽佇這个時拄拄對遮經過，看著in查某囝一身軀沐kah烏sô-sô，就講：</p>
<p>「你這个作孽囡仔，你是àn-choáⁿ 沐kah一身軀烏sô-sô！」</p>
<p>「阿美刁故意共人創--的lah！」阿理--仔聽著媽媽的聲就無閣迮阿美，用按呢應伊的老母。</p>
<p>阿理--仔的老母聽--著，就對阿美共揪--teh，對伊頷頸的後面共伊捻幾若下。</p>
<p>阿美哭真大聲通街路的人攏有聽--見，阿美的老母就出--來。</p>
<p>「你是按怎拍阮查某囝？」伊按呢嚷，就開始直直罵阿理--仔in老母。In兩个開始相罵。查甫人也出--來；街路裡隨時圍kah烏khâm-khâm，hī-hoā叫，無人teh聽別人講話。In直直罵，揪來揪去，差不多強欲相拍--起來，阿理--仔的阿媽一步一步行來到中央，欲來共in講和。</p>
<p>「恁嘛想看māi--leh！今仔日是復活節，嘛毋通按呢踮佇遮佇teh失體面，遐爾憨佇teh thīn囡仔邊。」</p>
<p>In攏無欲聽阿媽的話，強強欲共伊kheh倒--落去。</p>
<p>In teh相罵的時，阿理--仔入去厝內，已經將lâ-sâm拭清氣，閣走去水窟仔的所在。伊提一粒扁扁的石頭對水窟仔的邊仔挖一逝溝，水流對路--裡來。阿美也提一塊枋仔出--來，teh共阿理--仔鬥創。In遐的人那大聲，teh欲相拍的時，窟仔的水已經流到阿媽徛--的所在。兩个查某囡仔綴彼个水那喝那走。</p>
<p>「阿美迮予著！迮予著！」阿理--仔直直喝，那喝那笑，直直走對這陣人遮來。</p>
<p>枋仔佇水頂teh 流，囡仔看了那歡喜，那笑。阿媽看著in兩个，對遐的人按呢講：</p>
<p>「恁按呢敢袂見笑，遐爾愛thīn囡仔邊，」「人in兩个都攏袂記--得lah，踮佇遐teh thit迌！」「恁比遮的囡仔較憨！」「Ah！乖孫仔！」</p>
<p>遐的人看--著，家己感覺真見笑。逐家紲笑--出來，逐个人轉去in兜。</p>
<p>「恁若無越倒轉親像囡仔--的，決斷袂得入天國。」</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-13210.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t4a0p1.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Bûn-gē Kò͘-sū</p>
<p>THIAN-CHIN LĀN-BĀN</p>
<p>1962.09&nbsp; tē 894 hō&nbsp; p.12-11</p>
<p>Thok-ní-su-thài chok</p>
<p>Huī-kong e̍k</p>
<p>&nbsp; Nn̄g ê cha-bó͘ gín-ná tī nn̄g keng chhù-kha ê sió lō͘-á sio tú-tio̍h; tuì chhân-nih lâu lâi ê lo̍k-ko͘-bê chuí, lóng lâu kàu tī chit tiâu sió lō͘-á, piàn choè chi̍t ê chuí-khut. Chi̍t ê cha-bó͘ gín-ná chin soè-hàn, iáu chi̍t ê khah toā-hàn chi̍t sut-á. In nn̄g lâng ê lāu-bú lóng kā in chhēng sin ê saⁿ. Soè-hàn ê chhēng chi̍t niá nâ-sek--ê, toā-hàn ê chhēng chi̍t niá n̂g-sek--ê; koh in nn̄g ê tī in ê thâu-mn̂g lóng ū pa̍k chi̍t luí ê âng-sek ê ia̍h-á. Tāi-ke tī lō͘-nih tú-tio̍h ê sî, sī tú-tú tuì pài-tn̂g tńg-lâi, khí-thâu in teh tián in ê suí saⁿ, āu-lâi saⁿ-kap tī hia thit-thô. Hut-jiân-kan in m̄-chai siūⁿ án-choáⁿ, siūⁿ tio̍h beh lo̍h-khì chuí-khut-nih sńg chuí. Soè-hàn ê chhēng oê chū án-ni siūⁿ beh liâu lo̍h-khì, toā-hàn ê kā i tòng kóng:</p>
<p>&nbsp; "M̄-thang án-ni ta̍h lo̍h-khì, A-bí,án-ni lín a-bú oē kā lí mē! Goá beh thǹg oê khí-lâi, lí mā thǹg lí ê oê khí-lâi."</p>
<p>&nbsp; In thǹg oê khí-lâi, láng kûn chiū liâu lo̍h-khì. Chuí kàu A-bí ê kha-ba̍k, i chiū hoah kóng:</p>
<p>&nbsp; "A-lí-á, chuí hiah-nih chhim goá oē kiaⁿ lah!"</p>
<p>&nbsp; "Lâi ! " A-lí-á kā i ìn, chi̍t bīn siūⁿ beh chhun chhiú kā i khan, m̄-kú kiaⁿ-liáu kûn pàng lo̍h-khì oē kō tio̍h chuí, "M̄-bián kiaⁿ lah, khut-á boē koh-khah chhim à-lah."</p>
<p>&nbsp; I beh kiâⁿ oá-khì ê sî, A-lí-á kā A-bik2ong: "A-bí, lí tio̍h kiâⁿ hō͘ hó ô͘, m̄-thang that chuí."</p>
<p>&nbsp; Tú-tú án-ni teh kóng ê sî, A-bí ê kha that tio̍h chuí; chuí phùn tio̍h A-lí-á ê saⁿ, iā phùn tio̍h i ê ba̍k-chiu kap phīⁿ. A-lí-á khoàⁿ-tio̍h i ê saⁿ lâ-sâm khì, siū-khì khí-lâi, jiok beh phah A-bí. A-bí ka-ki chai, iā chin kiaⁿ, koáⁿ-kín peh khí-lâi, siūⁿ beh cháu tńg-khì chhù-nih. A-lí-á in ma-ma tī chit ê sî tú-tú tuì chia keng-kè, khoàⁿ-tio̍h in cha-bó͘-kiáⁿ chi̍t seng-khu bak kah o͘ sô-sô, chiū-kóng:</p>
<p>&nbsp; "Lí chit ê chok-gia̍t gín-ná, lí sī àn-choáⁿ bak kah chi̍t seng-khu o͘ sô-sô!"</p>
<p>&nbsp; "A-bí tiâu-kò͘-ì kā lâng chhòng ê lah!" A-lí-á thiaⁿ tio̍h ma-ma ê siaⁿ chiū bô koh jiok A-bí, ēng án-ni ìn i ê lāu-bú.</p>
<p>&nbsp; A-lí-á ê lāu-bú thiaⁿ tio̍h, chiū tuì A-bí kā khiú-teh, tuì i ām-kún ê āu-bīn kā i liàm kuí-nā ē.</p>
<p>&nbsp; A-bí khàu chin toā siaⁿ thong koe-lō͘ ê lâng lóng ū thiaⁿ-kìⁿ, A-bí ê lāu-bú chiū chhut-lâi.</p>
<p>&nbsp; "Lí sī án-choáⁿ phah goán cha-bó͘ kiáⁿ?" I án-ni jióng, chiū khai-sí ti̍t-ti̍t mē A-lí-á in lāu-bú. In nn̄g ê khai-sí sio-mē. Ta-po͘ lâng iā chhut-lâi; koe-lō͘ nih suî-sî uî kah o͘-khâm-khâm, hī-hoā-kiò, bô lâng teh thiaⁿ pa̍t-lâng kóng-oē. In ti̍t-ti̍t mē, khiú lâi khiú khì, chha-put-to kiông beh sio phah khí-lâi, A-lí-á ê a-má chi̍t-pō͘ chi̍t-pō͘ kiâⁿ lâi kàu tiong-ng, beh lâi kā in kóng-hô.</p>
<p>&nbsp; "Lín mā siūⁿ khoàⁿ-māi leh! Kín-á-ji̍t sī Koh-oa̍h-choeh, mā m̄-thang án-ni tiàm tī chia tī-teh sit thé-biān, hiah-nih gōng tī-teh thīn gín-ná piⁿ."</p>
<p>&nbsp; In lóng bô beh thiaⁿ a-má ê oē, kiông-kiông beh kā i kheh tó-lo̍h-khì.</p>
<p>&nbsp; In teh sio-mē ê sî, A-lí-á ji̍p-khì chhù-lāi, í-keng chiong lâ-sâm chhit chheng-khì, koh cháu khì chuí-khut-á ê só͘-chāi. I the̍h chi̍t lia̍p píⁿ-píⁿ ê chio̍h-thâu tuì chuí-khut-á ê piⁿ-á ó͘ chi̍t choā kau, chuí lâu tuì lō͘-nih lâi. A-bí iā the̍h chi̍t tè pang-á chhut-lâi, teh kā A-lí-á tàu chhòng. In hiah ê lâng ná toā siaⁿ, teh beh sio-phah ê sî, khut-á ê chuí í-keng lâu kàu a-má khiā ê só͘-chāi. Nn̄g ê cha-bó͘ gín-ná tè hit ê chuí ná hoah ná cháu.</p>
<p>&nbsp; "A-bí jiok hō͘ tio̍h! Jiok hō͘ tio̍h!" A-lí-á ti̍t-ti̍t hoah, ná hoah ná chhiò, ti̍t-ti̍t cháu tuì chit tīn lâng chia lâi.</p>
<p>&nbsp; Pang-á tī chuí-téng teh lâu, gín-ná khoàⁿ liáu ná hoaⁿ-hí, ná chhiò. A-má khoàⁿ-tio̍h in nn̄g ê, tuì hiah ê lâng án-ni kóng:</p>
<p>&nbsp; "Lín án-ni kiám boē kiàn-siàu, hiah-nih ài thīn gín-ná piⁿ," lâng in nn̄g ê to͘ lóng boē kì-tit lah, tiàm tī hia teh thit-thô!" "Lín pí chiah ê gín-ná khah gōng!" "Ah! Koai sun-á!"</p>
<p>&nbsp; Hiah ê lâng khoàⁿ-tio̍h, ka-kī kám-kak chin kiàn-siàu. Tāi-ke soà chhiò chhut-lâi, ta̍k ê lâng tńg-khì in tau.</p>
<p>&nbsp; "Lín nā bô oa̍t tò-tńg chhin-chhiūⁿ gín-ná ê, koat-toàn boē tit ji̍p thian-kok.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>