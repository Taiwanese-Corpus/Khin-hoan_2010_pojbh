<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-傳教者子女ê苦樂</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,傳教者子女ê苦樂,Thoân-kàu-chiá chú-lú ê khó͘-lo̍k,台灣教會公報,王Chhái-kí">
<meta name="description" content="傳教者子女Ê苦樂
王Chhái-kí
1964.01.15  926期  P.11-12
 
有一日，公報社ê編輯先生叫我寫我做牧師囝ê心得，論我做牧師囝ê是事實ê，總是我是頇慢講：也頇慢寫，">
<meta name="author" content="國立台灣師範大學台灣文化及語言文學研究所,王Chhái-kí">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-10522.htm#">台文</a>｜<a href="artical-10522.htm#">中文</a>｜<a href="artical-10522.htm#">日本語</a>｜<a href="artical-10522.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">傳教者子女ê苦樂</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">傳教者子女ê苦樂 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第926號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1964/1</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：11-12</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：傳教者子女ê苦樂 [ Thoân-kàu-chiá chú-lú ê khó͘-lo̍k ]</td>
                          </tr>
                          <tr>
                            <td class="gy12" align="left">作者：王Chhái-kí Ông Chhái-kí</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-10522.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-10522.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-10522.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-10522.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-10522.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d11t0a0p1.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>傳教者子女Ê苦樂</p>
<p>王Chhái-kí</p>
<p>1964.01.15&nbsp; 926期&nbsp; P.11-12</p>
<p>&nbsp;</p>
<p>有一日，公報社ê編輯先生叫我寫我做牧師囝ê心得，論我做牧師囝ê是事實ê，總是我是頇慢講：也頇慢寫，所以有推辭，若是編輯先生再三ê交託，所以我chiah寫我所會記得，所感想ê做大家ê參考。</p>
<p>&nbsp; 1。我是第7个查某囝：咱ê風俗是重男輕女，若生著男ê，就講恭喜；若生著女--ê，就講細仔聲，也好。我做第7个查某囝，我ê以前無半ê查甫嬰，連續6个女--ê，我出世也是女--ê，若普通家庭，老母著哮，老父著喙仔tū-tū，阿公，阿媽攏毋kā伊做月內，毋情願號名，凊彩號，罔io， 罔飼， 雞屎，毋tihN8， Hūn-á，怨仔， 招弟，á是分人做新婦仔受人苦毒。我ê父母，對我這个第七查某囡仔，佮我ê阿姊teh待遇攏sio-siāng，對號名起，佇io飼，佇教育，對幼稚園，中學到做客攏無分別，所以這我掠做第一幸福。</p>
<p>2。做牧師ê囝：我是上帝賞賜ê， 上帝無將我交代佇普通人，是交託佇伊ê奴僕。伊本身是專務祈禱，讀經，傳道，家庭是基督化模範家庭，毋若有好ê胎教，幼稚園，國民學校，中學，大專ê教育，閣有早暗家庭禮拜，是將阮囡仔做中心，吟阮囡仔所會曉ê詩，讀囡仔所會曉ê聖經，講囡仔道理，按呢一年有365擺。毋是老父ê話，是用主ê警戒佮教訓來教示阮，叫浸潤之浸，浸久oē像青苔，聽久就會捌。阮攏佇入國民學校以前，就會曉讀聖經。一般攏看學科比捌聖經較要緊，看升學做對重，袂記得耶和華賞賜智慧，知捌佮聰明，攏對伊ê喙出伊kā正直ê人積聚智慧(箴言2:6， 7)，這是第二項ê幸福。</p>
<p>3。阮ê家庭是可愛ê:回想佇溝坪教會ê時，阮有三個細漢妹姊，就是6姊台南第二高女畢業，我是初中2年，第8个小妹佇國校。戰爭爆擊ê時蹛佇遮ê山內幾項心適歡喜ê事。</p>
<p>(1)掠魚仔:物資缺乏ê時，有錢無tè通買物ê時，老父就用蝦籠，用米糠chhiau飯做團，親像圓仔hiah大來炰予芳， chiah hē佇蝦籠內，囥佇溪nih，下晡時去hē，明仔早起去收，我佮老父去hē，用石頭仔做記號，我也會曉。用竹篙仔來穿蝦籠，擔到溪仔去hē，去收；老父無閒我也捌去hē， 收也的確本人去chiah收oē齊著，俗語講：「一人囥，眾人揣。」這雖然是囥，毋是藏，毋過溪是闊bóng-bóng，閣也有別人teh hē，若毋是本人去收，驚了家己 ê無收著，對人ê直直收；收倒來，倒佇鉛桶真歡喜，掠比食較歡喜；代先teh食真好食，因為真chhiⁿ，食到久，因為鑿喙，鑿鼻，有人報阮料理法講：用炸--ê後來濫豆油糖，就酥閣脆，真芳；連殼都無拍損。人做謎講：「頭刺chhang，尾拖帆，在生斷血色，死了變新紅。」閣冊裡講：父作之術子術之。Kiám-chhái有人講掠蝦仔也講hiah工夫，在hit時我做囡仔真趣味，毋是老父教--ê，是我家己愛--ê；也毋是學掠蝦仔是幫贊老父。伊去佈道，巡會友，也愛看，愛學。阮妹姊仔做傳教家ê有一半以上；若毋是老父掠傳教做高尚，做快樂，呵咾十字架福音ê寶貴，雖然捌食苦來學伊ê死做福氣來歡喜，就阮袂歡喜愛綴伊ê跤步。</p>
<p>(2)挽龍眼：溝坪是內山，老父ba̍uh 10箍銀ê龍眼，阮父囝下晡時上山去挽，老父peh起去挽，阮蹛樹腳抾，挽真濟擺，挽幾百斤，食袂了，有曝龍眼干肉，有時拄著西北雨，沃到澹lok-lok， beh倒來溪水大，teh潦oē驚，有老父kā阮牽就無驚。Chiah想著咱teh行天路，雖行過死蔭ê山谷，也毋驚災害，因為你佮我佇teh。</p>
<p>(3)家己一个對台南到溝坪兩日久。大爆擊ê時無車通坐，佇長榮女中初2寒假真愛去揣老父，身軀無錢，路又遠，因為心ê迫切，就毋驚為難，去問N̂g Tek-kok先生，伊捌去，報我ê路。我就背一个書包有冊，有衣服，經過歸仁， 關廟，到龍船beh暗lah，有一位信徒姓蕭ê老阿伯，以前我ê老父捌去遐，有相捌，我佇遐歇睏， 留我歇暝，得著真好招待，感覺佇主內ê疼，主引chhoā我，保護我，有拄好ê所在，滿心歡喜感謝上帝。第二日就閣起身直直上山，ná行ná無拄著人，路也ná細條，ná崎嶇。佇無聊ê時，就想著頂面所講詩篇23:4，「我雖然行過死蔭ê山谷，也毋驚災害，因為你佮我佇teh，你ê槌，你ê拐安慰我...」也想著幼稚園ê時所唱ê歌講：タダヒトリ野原ヲ歩イテヰル時デモ神様ハ我ラノナカデス、シロデス，就是講：我雖然家己一个佇曠野teh行ê時，上帝做我ê氣力；對按呢就有勇氣，ná行ná唱，有時吟耶穌疼我相同行，佇我身邊免驚惶；就無感覺孤獨，盤山過嶺，潦溪；山裡人kā問路真親切。無想siān，就到木柵禮拜堂，Lô Iok-pek牧師好禮請我茶，留我歇睏，雖然跤oē酸，若是閣過一支山就到位， beh趕緊看著親愛ê老父佮六姊，佮小妹，就歡喜閣peh山；落山就到石門坑，遐有會友佇溝坪禮拜，看著就歡喜，講牧師ê囝，你家己無伴，你真好膽。我講：「我毋是家己，主佮我做伴。」beh到位ê時著行過一个鉛線吊橋，若無人teh行是無啥搖，若有人行就真搖，濟濟人毋敢行，其實是罕得斷，無膽ê人teh驚nā-tiāⁿ。咱行天路是絕對免驚ê；毋過小信ê濟濟人teh驚。</p>
<p>到位，見著所數念ê pa-pa，六姊佮小妹，雖然有腳酸，厭siān，攏無--去。想著咱行天路雖有艱苦，到入天城見著恩主耶穌佮所疼ê親人，伊ê歡喜穩當閣較大。看著禮拜堂ê十字架，對喙吟詩呵咾「萬軍ê主，通疼ê厝，是你ê聖帳房，主耶和華，你所肯蹛，彼位我大向望。」也有懸懸ê山，就詩篇121篇所講：「我beh舉目向山，我ê幫贊對toh-lo̍h來，我ê幫贊對耶和華來...。。」滿心感謝上帝，saⁿ-kap做家庭禮拜；厭siān，孤單攏消散，平安好睏，過快樂趣味ê寒假生活。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-10522.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d11t0a0p1.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>THOÂN-KÀU-CHIÁ CHÚ-LÚ Ê KHÓ͘ LO̍K</p>
<p>Ông Chhái-kí</p>
<p>1964.01.15 &nbsp;926 kî &nbsp;P.11-12</p>
<p>&nbsp;</p>
<p>&nbsp; Ū chi̍t ji̍t, Kong-pò-siā ê phian-chhip sian-siⁿ kiò goá siá goá choè bo̍k-su kiáⁿ ê sim-tek, lūn goá choè bo̍k-su kiáⁿ ê sī sū-si̍t ê, chóng-sī goá sī ham-bān<em>(sic)</em> kóng, iā ham-bān<em>(sic)</em> siá, só͘-í ū the-sî, nā-sī phian-chhip sian-siⁿ chài saⁿ ê kau-thok, só͘-í goá chiah siá goá só͘ oē kì-tit, só͘ kám-sióng ê choè tāi-ke ê chham-khó.</p>
<p>&nbsp; 1. Goá sī tē 7 ê cha-bó͘-kiáⁿ:&nbsp; Lán ê hong-sio̍k sī tiōng lâm kheng lú, nā siⁿ tio̍h lâm ê<em>(sic)</em>, chiū kóng kiong-hí; nā siⁿ tio̍h lú--ê, chiū kóng soè-á siaⁿ, iā hó. Goá choè tē 7 ê cha-bó͘-kiáⁿ, goá ê í-chêng bô poàⁿ ê ta-po͘-eⁿ, liân-soà 6 ê lú--ê, goá chhut-sì iā-sī lú--ê, nā phó͘-thong ka-têng, lāu-bú tio̍h háu, lāu-pē tio̍h chhuì-á tū-tū, a-kong, a-má lóng m̄ kā i choè ge̍h-lāi, m̄ chêng-goān hō miâ, chhìn-chhái hō, Bóng-io, Bóng-chhī, Ke-sái, M̄-tihN8, Hūn-á, oàn-á, Chio-tī, á-sī pun lâng choè sim-pū-á siū lâng khó͘-to̍k. Goá ê pē-bú, tuì goá chit ê tē chhit cha-bó͘ gín-ná, kap goá ê a-chí teh thāi-gū lóng sio-siāng, tuì hō-miâ khí, tī io-chhī, tī kàu-io̍k, tuì iù-tī-oân, tiong-ha̍k kàu choè kheh lóng bô hun-piat, só͘-í che goá lia̍h choè tē it hēng-hok.</p>
<p>2.Choè bo̍k-su ê kiáⁿ: Goá sī Siōng-tè siúⁿ-sù ê, Siōng-tè bô chiong goá kau-tāi tī phó͘-thong lâng, sī kau-thok tī I ê lô͘-po̍k. I pún-sin sī choan-bū kî-tó, tha̍k keng, thoân-tō, ka-têng sī Ki-tok-hoà bô͘-hoān ka-têng, m̄-nā ū hó ê thai-kàu, iù-tī-hn̂g, kok-bîn ha̍k-hāu, tiong-ha̍k, tāi choan<em>(sic)</em> ê kàu-io̍k, koh ū chá àm ka-têng lé-pài, sī chiong goán gín-ná choè tiong-sim, gîm goán gín-ná só͘ oē-hiáu ê si, tha̍k gín-ná só͘ ē-hiáu ê Sèng-keng, kóng gín-ná tō-lí, án-ni chi̍t nî ū 365 pái. M̄-sī lāu-pē ê oē, sī ēng Chú ê kéng-kài kap kàu-hùn lâi kà-sī goán, kiò-choè chìm-lūn chi chìm (浸潤之浸), chìm kú oē chhiūⁿ chhiⁿ-thî, thiaⁿ kú chiū oē bat. Goán lóng tī ji̍p kok-bîn ha̍k-hāu í-chêng, chiū oē-hiáu tha̍k Sèng-keng. It-poaⁿ lóng khoàⁿ ha̍k-kho pí bat Sèng-keng khah iàu-kín, khoàⁿ seng-ha̍k choè tuì-tiōng, boē kì-tit Iâ-hô-hoa siúⁿ-sù tì-huī, chai-bat kap chhang-miâ, lóng tuì I ê chhuì chhut I kā chèng-ti̍t ê lâng chek-chū tì-huī (Chim-giân 2:6, 7), che sī tē jī hāng ê hēng-hok.</p>
<p>3.Goán ê ka-têng sī khò-ài<em>(sic)</em> ê: Hoê-sióng tī Kau-phiâⁿ kàu-hoē ê sî, goán ū saⁿ ê soè-hàn chí-bē, chiū-sī 6 chí Tâi-lâm tē jī ko-lú pit-gia̍p, goá sī chho͘-tiong 2 nî, tē 8 ê sió-bē tī kok-hāu. Chiàn-cheng po̍k-kek ê sî toà tī chia ê soaⁿ-lāi kuí hāng sim-sek hoaⁿ-hí ê sū.</p>
<p>(1) Lia̍h hî-á: Bu̍t-chu khoat-ha̍t ê sî, ū chîⁿ bô tè thang boé mi̍h ê sî, lāu-pē chiū ēng hê-lāng, ēng bí-khng chhiau-pn̄g choè oân, chhin-chhiūⁿ îⁿ-á hiah toā lâi pû hō͘ phang, chiah hē tī hê-lāng lāi, khǹg tī khoe-nih, ē-po͘-sî khì hē, bîn-á chá-khí khì siu, goá kap lāu-pē khì hē, ēng chio̍h-thâu-á choè kì-hō, goá iā oē-hiáu. ēng tek-ko-á lâi chhng hê-lāng, taⁿ kàu khoe-á khì hē, khì siu; lāu-pē bô-êng goá iā bat khì hē, siu iā tek-khak pún-lâng khì chiah siu oē chiâu-tio̍h, sio̍k-gú kóng, "Chi̍t lâng khǹg, chèng lâng chhē." Che sui-jiân sī khǹg, m̄-sī chhàng, m̄-kú khoe sī khoah bóng-bóng, koh iā ū pa̍t-lâng teh hē, nā m̄-sī pún-lâng khì siu, kiaⁿ-liáu ka-kī ê bô siu tio̍h, tuì lâng ê ti̍t-ti̍t siu; siu tò-lâi, tò tī iân-tháng chin hoaⁿ-hí, lia̍h pí chia̍h khah hoaⁿ-hí; tāi-seng teh chia̍h chin hó chia̍h, in-uī chin chhiⁿ, chia̍h kàu kú, in-uī chha̍k chhuì, chha̍k phīⁿ, ū lâng pò goán liāu-lí hoat kóng, ēng chìⁿ--ê āu-lâi lām tāu-iû-thn̂g, chiū so͘ koh chhè, chin phang; liân khak to bô phah-sńg. Lâng choè bī kóng, "Thâu chhì chhang, bé thoa phâng, chāi-siⁿ tn̄g huih-sek, sí liáu piàn sin âng." Koh chheh-nih kóng, Hū chok chi chú sut7 chi (父作之術子術之). Kiám-chhái ū lâng kóng lia̍h hê-á iā kóng hiah kang-hu, chāi hit sî goá choè gín-ná chin chhù-bī, m̄-sī lāu-pē kah--ê, sī goá ka-kī ài--ê; iā m̄-sī o̍h lia̍h hê-á sī pang-chān lāu-pē. I khì pò͘-tō, sûn hoē-iú, iā ài khoàⁿ, ài o̍h. Goán chí-bē-á choè thoân-kàu-ka ê ū chi̍t-poàⁿ í-siōng; nā m̄-sī lāu-pē lia̍h thoân-kàu choè ko-siōng, choè khoài-lo̍k, o-ló si̍p-jī-kè hok-im ê pó-kuì, sui-jiân bat chia̍h khó͘ lâi o̍h I ê sí choè hok-khì lâi hoaⁿ-hí, chiū goán boē hoaⁿ-hí ài tè i ê kha-pō͘.</p>
<p>(2)Bán lêng-géng: Kau-phiâⁿ sī lāi-soaⁿ, lāu-pē ba̍uh 10 kho͘ gûn ê lêng-géng, goán pē-kiáⁿ ē-po͘-sî chiūⁿ soaⁿ khì bán, lāu-pē peh khí-khì bán, goán toà chhiū-kha khioh, bán chin-choē pái, bán kuí pah kun, chia̍h boē liáu, ū pha̍k lêng-géng-koaⁿ-bah, ū sî tú-tio̍h sai-pak-hō͘, ak kàu tâm-lok-lok, beh tò-lâi khoe-chuí toā, teh liâu oē kiaⁿ, ū lāu-pē kā goán khan chiū bô kiaⁿ. Chiah siūⁿ-tio̍h lán teh kiâⁿ thiⁿ-lō͘, sui kiâⁿ-kè sí-ìm ê soaⁿ-kok, iā m̄-kiaⁿ chai-hāi, in-uī Lí kap goá tī-teh.</p>
<p>(3)Ka-kī chi̍t ê tuì Tâi-lâm kàu Kau-phiâⁿ nn̄g ji̍t kú. Toā po̍k-kek ê sî bô chhia thang chē, tī Tióng-êng Lú Tiong chho͘ 2 hân-kà chin ài khì chhē lāu-pē, sin-khu bô chîⁿ, lō͘ iū hn̄g, in-uī sim ê pek-chhiat, chiū m̄-kiaⁿ uî-lân, khì mn̄g N̂g Tek-kok Sian-siⁿ, i bat khì, pò goá ê lō͘. Goá chiū pē chi̍t ê su-pau ū chheh, ū i-ho̍k, keng-kè Kui-jîn, Koan-biō, kàu Liông-chûn beh àm lah, ū chi̍t uī sìn-tô͘ sìⁿ Siau ê lāu a-peh, í-chêng goá ê lāu-pē bat khì hia, ū sio-bat, goá tī hia hioh-khùn, lâu goá hioh mî, tit-tio̍h chin hó chiau-thāi, kám-kak tī Chú lāi ê thiàⁿ, Chú ín-chhoā goá, pó-hō͘ goá, ū tú-hó ê só͘-chāi, moá-sim hoaⁿ-hí kám-siā Siōng-tè. Tē jī ji̍t chiū koh khí-sin ti̍t-ti̍t chiūⁿ soaⁿ, ná kiâⁿ ná bô tú-tio̍h lâng, lō͘ iā ná soè tiâu, ná khi-khu. Tī bô liâu ê sî, chiū siūⁿ-tio̍h téng-bīn só͘ kóng Si-phian 23:4, "Goá sui-jiân kiâⁿ-kè sí-ìm ê soaⁿ-kok, iā m̄-kiaⁿ chai-hāi, in-uī Lí kap goá tī-teh, Lí ê thuî, Lí ê koáiⁿ an-uì goá..." iā siūⁿ-tio̍h iù-tī-hn̂g ê sî só͘ chhiùⁿ ê koa kóng, タダヒトリ野原ヲ歩イテヰル時デモ神様ハ我ラノナカデス、シロデス, chiū-sī kóng, goá sui-jiân ka-kī chi̍t-ê tī khòng-iá teh kiâⁿ ê sî, Siōng-tè choè goá ê khuì-la̍t; tuì án-ni chiū ū ióng-khì, ná kiâⁿ ná chiùⁿ, ū sî gîm Iâ-so͘ thiàⁿ goá saⁿ-tâng kiâⁿ, tī goá sin-piⁿ bián kiaⁿ-hiâⁿ; chiū bô kám-kak ko͘-to̍k, poâⁿ soaⁿ kè niá, liâu khoe; soaⁿ-nih lâng kā mn̄g lō͘ chin chhin-chhiat. Bô siūⁿ siān, chiū kàu Ba̍k-sa lé-pài-tn̂g, Lô Iok-pek Bo̍k-su hó-lé chhiáⁿ goá tê, lâu goá hioh-khùn, sui-jiân kha oē sng, nā-sī koh kè chi̍t ki soaⁿ chiū kàu uī, beh koáⁿ-kín khoàⁿ-tio̍h chhin-ài ê lāu-pē kap la̍k-chí, kap sió-bē, chiū hoaⁿ-hí koh peh soaⁿ; lo̍h soaⁿ chiū kàu Chio̍h-mn̂g-khiⁿ, hia ū hoē-iú tī Kau-phiâⁿ lé-pài, khoàⁿ-tio̍h chiū hoaⁿ-hí, kóng bo̍k-su ê kiáⁿ, lí ka-kī bô phoāⁿ, lí chin hó-táⁿ. Goá kóng, "Goá m̄-sī ka-kī, Chú kap goá choè phoāⁿ." Beh kàu uī ê sî tio̍h kiâⁿ-kè chi̍t ê iân-soàⁿ tiàu-kiô, nā bô lâng teh kiâⁿ sī bô siáⁿ iô, nā ū lâng kiâⁿ chiū chin iô, choē-choē lâng m̄-káⁿ kiâⁿ, kî-si̍t sī hán-tit tn̄g, bô táⁿ ê lâng teh kiaⁿ nā-tiāⁿ. Lán kiâⁿ thiⁿ-lō͘ sī choa̍t-tuì bián kiaⁿ ê; m̄-kú sió-sìn ê choē-choē lâng teh kiaⁿ.</p>
<p>Kàu uī, kìⁿ-tio̍h só͘ siàu-liām ê pa-pa, la̍k chí kap sió-bē, sui-jiân ū kha sng, ià-siān, lóng bô--khì. Siūⁿ-tio̍h lán kiâⁿ thiⁿ-lō͘ sui ū kan-khó͘, kàu ji̍p thiⁿ-siâⁿ kìⁿ-tio̍h un Chú Iâ-so͘ kap só͘ thiàⁿ ê chhin-lâng, i ê hoaⁿ-hí ún-tàng koh-khah toā. Khoàⁿ-tio̍h lé-pài-tn̂g ê si̍p-jī-kè, tuì chhuì gîm-si o-ló "Bān-kun ê Chú, thang thiàⁿ ê chhù, Sī Lí ê sèng tiùⁿ-pâng, Chú Iâ-hô-hoa, Lí só͘ khéng toà, hit uī goá toā ǹg-bāng." iā ū koân-koân ê soaⁿ, chiū Si-phian 121 phiⁿ só͘ kóng, "Goá beh kia̍h ba̍k ǹg soaⁿ, goá ê pang-chān tuì toh-lo̍h lâi, goá ê pang-chān tuì Iâ-hô-hoa lâi....." Moá-sim kám-siā Siōng-tè, saⁿ-kap choè ka-têng lé-pài; ià-siān, ko͘-toaⁿ lóng siau-soàⁿ, pêng-an hó khùn, kè khoài-lo̍k chhù-bī ê hân-kà seng-oa̍h.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>