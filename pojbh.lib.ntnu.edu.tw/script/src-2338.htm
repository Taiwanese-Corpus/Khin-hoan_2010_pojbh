<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-基督教佮孔子教的研究</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,基督教佮孔子教的研究,Ki-tok-kàu kap Khóng-chú kàu ê Gián-kiù,芥菜子">
<meta name="description" content="基督教佮孔子教的研究
 近來濟濟所在teh興起孔教。照in teh誇口講，現今的社會遐爾腐敗，若無孔子的道理來挽回，無法得。佇台北市 teh設法欲起聖廟，不止濟人寄付，氣力連鞭便。閣捌聽見in也捌批">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2337.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f69d8e107c2.jpg" target="src"><img src="../album/artical/49f69d8e107c2.jpg" border="0"></a></td>
          <td width="30" align="right">
          	          	  <a href="src-2339.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-9</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：基督教佮孔子教的研究 Ki-tok-kàu kap Khóng-chú kàu ê Gián-kiù</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">基督教佮孔子教的研究</p><br />
<p>&nbsp;近來濟濟所在teh興起孔教。照in teh誇口講，現今的社會遐爾腐敗，若無孔子的道理來挽回，無法得。佇台北市 teh設法欲起聖廟，不止濟人寄付，氣力連鞭便。閣捌聽見in也捌批評基督教。今我愛將兩教所研究的幾若項來寫佇下底。</p><br />
<p>1、&nbsp; 論兩教的出產地。</p><br />
<p>基督教出產佇猶太國。孔子教出產佇中國。國，雖各樣；洲，就是相同。人常常講，基督教是西洋的宗教；其實是代先發展對西洋去nā-tiāⁿ。</p><br />
<p>2、&nbsp; 論兩教來台的沿革。</p><br />
<p>基督教來台灣有60外年久，對彼tia̍p到今，相接紲無隔斷。卻照歷史來研究，1626年拄300年前，有荷蘭人來佈教，彼tia̍p是明朝天啟皇帝坐位 6年的時，有宣教師來教示新港社的土番。後來到1643年就有5400人領洗禮，閣有1000人的夫婦照基督教式結婚，也有禮拜堂。按呢通知，佇彼時代就有基督教真興盛。可惜到荷蘭人轉去，就煞去。</p><br />
<p>孔子教來台灣，是真久，因為台灣人的祖先是對中國來，代代teh讀伊的冊，所以有孔子教的思想佇teh。</p><br />
<p>3、&nbsp; 論兩教的教主。</p><br />
<p>基督教的教主，是基督。世界人類的大救主、大中保、大祭司。</p><br />
<p>孔子教的教主，是孔子，中國早時的大政治家、教育家、哲學家。</p><br />
<p>4、&nbsp; 論兩教的教理。</p><br />
<p>基督教的教理，是教示人敬拜獨一真的上帝。信靠基督耶穌有一定禮拜的儀式，所以講是宗教。</p><br />
<p>孔子教，是一種講道德說仁義的教示 nā-tiāⁿ, 所以袂得通講是宗教。雖然按呢伊的道理也有好的所在。</p><br />
<p>親像克己的道理，克已之道伊講，修己以敬；修己以安人；修己以安百姓；己所不欲勿施於人。這款的道理。基督教愛共伊保守。</p><br />
<p>閣親像款待人的道理，待人之道。伊講，竭力以事親。致身以事君，又以愛眾親仁</p><br />
<p>閣講欲治其國必先齊其家；欲齊其家，必先修其身；欲修其身，必先正其心。這款的道理，也是好，無通嫌。總是正心欲對佗位來，伊毋知影。雖罔講是對致知誠意來；毋kú致知誠意，欲對佗位來？世間人無氣力通正心；正心佮致知，誠意，到遮無基督教的補助無法度。人袂會倚靠家己的氣力來行好，著神的感動。這是基督教所獨有的。所以孔子教著倚靠基督教的補助才會用得。</p><br />
<p>5、&nbsp; 論兩教的敬神。</p><br />
<p>基督教的敬神，是敬天頂的主，獨一真的神，以外無別个。</p><br />
<p>孔子教的敬神無專；雖然知有上帝；總是無專專教示人著敬拜上帝，致教人崇拜天佮鬼神，佮逐款的神；閣敬祖先。</p><br />
<p>卻孔子本身有降服天，照伊所講的口氣就知，通引幾若位伊所講的排列佇下底。</p><br />
<p>(A)&nbsp;&nbsp; 天將以夫子為木鐸。意思是講，天欲將伊做柴khok，來叫醒人、警誡人。按呢伊有認是天命令伊來教示人。</p><br />
<p>(B)&nbsp;&nbsp; 天生德於予，桓魋其如予何。這个是孔子去宋國，宋國的司馬桓魋，愛害孔子，孔子講，天予我有這款的德行，的確有意思佇我；人愛害我，敢毋是違逆天，你這个桓魋也是人，敢有法得我ta-oâ，你敢會贏過天mah？按呢孔子看伊所有的德行是對天來。</p><br />
<p>(C)&nbsp;&nbsp; 天喪予 天喪予。這个是孔子teh吐氣的話。伊有一个真gâu 的學生，號做顏回過往，孔子真煩惱，所以講這2 句。伊是向望這个學生來繼續伊的道理；無拍算遐 té歲壽死去。按呢聽伊的吐氣，也是降服天。</p><br />
<p>(D)&nbsp;&nbsp; 天厭之 天厭之。孔子有一擺見南子，伊的學生子路無歡喜。所以chiù-choā講這兩句。南子，是衛國能公的夫人，有淫行。孔子到衛國的時，南子請欲見伊，孔子共伊辭，後來不得已，著予伊見，伊的學生子路看了真無歡喜，孔子chiù-choā講，我的所行若有無合禮數，無照道理，就是得罪天，天著厭棄我，對伊的 chiù-choā來看，也是降服天。</p><br />
<p>(E)&nbsp;&nbsp; 獲罪於天 無所禱也。 衛國的大夫。王孫賈，問孔子講，與其媚於奧寧媚於竈何謂也。王孫賈是衛國的權神，伊僥疑孔子佇王孫賈愛求做官的款，所以用奧比並皇帝，用做竈比並伊本身，意思是愛孔子著巴結伊，對伊來推薦。孔子知伊的意思，就講，毋kú按呢，人若得罪佇天，無所在通祈禱，雖罔諂媚奧的神，竈的神，也無路用。對按呢看，孔子是看天第一要緊。</p><br />
<p>6、&nbsp; 論兩教的來世觀。</p><br />
<p>基督教的來世觀，是真要緊，真對重向望死後永生的福祿。</p><br />
<p>&nbsp;&nbsp;&nbsp; 孔子教的來世觀，無teh要緊，死後的事毋知影。孔子的學生子路捌問孔子，論服事鬼神的事。伊應講，袂會服事人，thái會服事鬼，未能事人。焉能事鬼。閣問死的事，孔子閣應講，毋知活thái會知死。未知生 焉知死。 按呢通知。孔子教毋知死後的事。伊有過去的倫理，無現在佮未來的倫理。基督教不論過去，現在，未來攏齊備。</p><br />
<p>結局來講，孔子教雖然是好；iáu-kú無齊備，猶著欠基督教的補助，才會用得。</p><br />
<p>&nbsp;</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Ki-tok-kàu kap Khóng-chú kàu ê Gián-kiù</p><br />
<p>&nbsp;&nbsp; Kūn-lâi choē-choē só͘-chāi teh heng-khí Khóng-kàu. Chiàu in teh khoa-kháu kóng, Hiān-kim ê Siā-hoē hiah-ni̍h hú-pāi, nā bô Khóng-chú ê tō-lí lâi bán-hoê, bô hoat-tit. Tī Tâi-pak chhī teh siat-hoat beh khí Sèng-biō, put-chí choē lâng kià-hù, khuì-la̍t liâm-piⁿ piān. Koh bat thiaⁿ-kìⁿ in iā bat phoe-phêng Ki-tok-kàu. Taⁿ goá ài chiong lióng-kàu só͘ gián-kiù ê kuí-nā hāng lâi siá tī ē-toé.</p><br />
<ul><br />
<li>1. Lūn Lióng-kàu ê chhut-sán toē.</li><br />
</ul><br />
<p>Ki-tok-kàu chhut-sán tī Iû-thài-kok. Khóng-chú kàu chhut-sán tī Tiong-kok. Kok, sui koh-iūⁿ; chiu, chiū-sī saⁿ-tâng. Lâng siông-siông kóng, Ki-tok kàu sī Se-iûⁿ ê chong-kàu; kî-si̍t sī tāi-seng hoat-tián tuì Se-iûⁿ khì nā-tiāⁿ.</p><br />
<ul><br />
<li>2. Lūn lióng-kàu lâi Tâi ê iân-kek.</li><br />
</ul><br />
<p>&nbsp; Ki-tok-kàu lâi Tâi-oân ū 60 goā nî kú, tuì hit-tia̍p kàu taⁿ, saⁿ chiap-soà bô keh-tn̄g. Khiok chiàu le̍k-sú lâi gián-kiù, 1626 nî tú 300 nî chêng, ū Hô-lân lâng lâi pò͘-kàu, hit tia̍p sī Bêng-tiâu Thian-khé hông-tè chē uī 6 nî ê sî, ū Soan-kàu-su lâi kà-sī Sin-kang siā ê thó͘-hoan. āu-lâi kàu 1643 nî chiū ū 5400 lâng niá soé-lé, koh ū 1000 lâng ê hu-hū chiàu Ki-tok-kàu sek kiat-hun, iā ū Lé-pài-tn̂g. án-ni thang chai, ti hit sî-tāi chiū ū Ki-tok-kàu chin heng-sēng. Khó-sioh kàu Hô-lân lâng tńg-khì, chiū soah khì.</p><br />
<p>&nbsp; Khóng-chú kàu lâi Tâi-oân, sī chin kú, in-uī Tâi-oân lâng ê chó͘-sian sī tuì Tiong-kok lâi, tāi-tāi teh tha̍k i ê chheh, só͘-í ū Khóng-chú kàu ê su-sióng tī-teh.</p><br />
<ul><br />
<li>3. Lūn lióng kàu ê Kàu-chú.</li><br />
</ul><br />
<p>&nbsp; Ki-tok-kàu ê Kàu-chú, sī Ki-tok. Sè-kài Jîn-luī ê toā Kiù-chú, Toā tiong-pó, Toā chè-si.</p><br />
<p>&nbsp; Khóng-chú kàu ê kàu-chú, sī Khóng-chú, Tiong-kok chá sî ê Toā chèng-tī ka, kàu-io̍k ka, Tiat-ha̍k ka.</p><br />
<ul><br />
<li>4. Lūn lióng-kàu ê kàu-lí.</li><br />
</ul><br />
<p>&nbsp; Ki-tok kàu ê kàu-lí, sī kà-sī lâng kèng-pài to̍k-it chin ê Siōng-tè. Sìn-khò Ki-tok Iâ-so͘ ū it-tēng lé-pài ê gî-sek, só͘-í kóng sī chong-kàu.</p><br />
<p>&nbsp; Khóng-chú kàu, sī chi̍t chióng káng tō-tek , soat jîn-gī,講道德說仁義ê kà-sī nā-tiāⁿ, Só͘-í boē tit thang kóng sī chong-kàu. Sui-jiân án-ni i ê tō-lí iā ū hó ê só͘-chāi.</p><br />
<p>&nbsp; Chhin-chhiūⁿ Khek-kí ê tō-lí, 克已之道 I kóng, Siu kí í kèng, 修己以敬, Siu-kí í an-jîn; 修己以安人; Siu kí í an pek-sèng. 修己以安百姓; Kí só͘ put io̍k, bu̍t si û-jîn. 己所不欲勿施於人. Chit-khoán ê tō-lí. Ki-tok-kàu ài kā i pó-siú.</p><br />
<p>&nbsp; Koh chhin-chhiūⁿ Khoán-thāi lâng ê tō͘-lí, 待人之道. I kóng, Kia̍t-le̍k í sū chhin. 竭力以事親. Tì sin í sū kun, 致身以事君iū í ài chiòng chhin-jîn, 又以愛眾親仁</p><br />
<p>&nbsp; Koh kóng io̍k tī kî kok, pit sian chê kî ka, 欲治其國必先齊其家; Io̍k chê kî-ka pit sian siu kî sin, 欲齊其家, 必先修其身; Iok siu kî sin, pit sian chèng kî sim, 欲修其身, 必先正其心. Chit khoán ê tō-lī, iā sī hó, bô thang hiâm. Chóng-sī chèng sim 正心 beh tuì tó-uī lâi, i m̄ chai-iáⁿ. Sui-bóng kóng sī tuì tì-ti 致知 sêng-ì 誠意 lâi; m̄-kú tì-ti sêng-ì, beh tuì tó-uī lâi? Sè-kan lâng bô khuì-la̍t thang chèng-sim; 正心 kap tì-ti 致知, Sêng-ì, 誠意. Kàu chia bô Ki-tok-kàu ê pó͘-chō͘ bô hoat-tō͘. Lâng boē oē oá-khò ka-kī ê khuì-la̍t lâi kiâⁿ hó, tio̍h Sîn ê kám-tōng. Che sī Ki-tok kàu só͘ to̍k ū-ê. Só͘-í Khóng-chú kàu tio̍h oá-khò Ki-tok kàu ê pó͘-chō͘ chiah oē ēng tit.</p><br />
<ul><br />
<li>5. Lūn lióng-kàu ê kèng-sîn.</li><br />
</ul><br />
<p>&nbsp; Ki-tok-kàu ê kèng-sîn, sī kèng thiⁿ-téng ê Chú, to̍k-it chin ê sîn, í-goā bô pa̍t ê.</p><br />
<p>&nbsp; Khóng-chú kàu ê kèng-sîn bô choan; sui-jiân chai ū Siōng-tè; chóng-sī bô choan-choan kà-sī lâng tio̍h kèng-pài Siōng-tè, tì-kàu lâng chông-pài thiⁿ kap kuí-sîn, kap ta̍k khoán ê sîn; koh kèng chó͘-sian.</p><br />
<p>&nbsp; Khiok Khóng-chú pún-sin ū hâng-ho̍k thiⁿ, chiàu i só͘ kóng ê kháu-khì chiū chai, thang ín kuí-nā uī i só͘ kóng ê pâi-lia̍t tī ē-toé.</p><br />
<ul><br />
<li>(A) Thian chiong í hu-chú uî bo̍k-to̍k. 天將以夫子為木鐸 ì-sù sī kóng, Thiⁿ beh chiong i choè chhâ-khok, lâi kiò-chhéⁿ lâng, kèng-kài lâng. án-ni i ū jīn sī thiⁿ bēng-lēng i lâi kà-sī lâng.</li><br />
<li>(B) Thian seng tek û û, Hoân-toê kî jû û hô. 天生德於予, 桓魋其如予何. Chit ê sī Khóng-chú khì Sòng-kok, Sòng-kok ê Su-má Hoân-toê, ài hāi Khóng-chú,Khóng-chú kóng, Thiⁿ hō͘ goá ū chit khoán ê tek-hēng, tek-khak ū ì-sù tī goá; lâng ài hāi goá, kiám m̄-sī uî-ke̍h thiⁿ, lí chit ê Hoân-toê iā sī lâng, kiám ū hoat tit goá ta-oâ, lí kiám oē iâⁿ kè thiⁿ mah? án-ni Khóng-chú khoàⁿ i só͘ ū ê tek-hēng sī tuì thiⁿ lâi.</li><br />
<li>(C) Thian-sòng-û, Thian-sòng-û! -天喪予 天喪予 Chit ê sī Khóng-chú teh thó͘-khuì ê oē. I ū chi̍t ê chin gâu ê ha̍k-seng, hō choè Gân-hoê kè-óng, Khóng-chú chin hoân-ló, só͘-í kóng chit 2 kù. I sī ǹg-bāng chit ê ha̍k-seng lâi kè-sio̍k i ê tō-lí; bô phah-sǹg hiah té hè-siū sí-khì. án-ni thiaⁿ i ê thó͘-khuì, iā sī hâng-ho̍k thiⁿ.</li><br />
<li>(D) Thian iàm chi, thian iàm chi! 天厭之 天厭之 Khóng-chú ū chi̍t pái kìⁿ Lâm-chú, i ê ha̍k-seng Chú-lō͘ bô hoaⁿ-hí. Só͘-í chiù-choā kóng chit nn̄g kù. Lâm-chú, sī oē-kok Lêng kong ê hu-jîn, ū îm-hēng. Khóng-chú kàu oē-kok ê sî, Lâm-chú chhéng beh kìⁿ i, Khóng-chú kā i sî, āu-lâi put-tek-í, tio̍h hō͘ i kìⁿ, i ê ha̍k-seng Chú-lō͘ khoàⁿ-liáu chin bô hoaⁿ-hí, Khóng-chú chiù-choā kóng, Goá ê só͘ kiâⁿ nā ū bô ha̍p lé-sò͘, bô chiàu tō-lí, chiū-sī tek-choē thiⁿ, thiⁿ tio̍h iàm-khì goá, Tuì i ê chiù-choā lâi khoàⁿ, iā sī hâng-ho̍k thiⁿ.</li><br />
<li>(E) He̍k-choē ū thian bû só͘ tó iā 獲罪於天 無所禱也 oē-kok ê tāi-hu. Ông Sun-ká, mn̄g Khóng-chú kóng, ú kî bî bī u ò, lêng bī û chò, hô uī iā? 與其媚於奧寧媚於竈何謂也 Ông Sun-ká sī oē-kok ê koân sîn, i giâu-gî Khóng-chú tī oē-kok ài kiû choè koaⁿ ê khoán, só͘-í ēng ò 奧 pí-phēng Hông-tè, ēng chò 竈 pí-phēng i pún-sin, ì-sù sī ài Khóng-chú tio̍h pa-kiat i, tuì i lâi chhui-chiàn. Khóng-chú chai i ê ì-sù, chiū kóng, M̄-kú án-ni, lâng nā tek-choē tī thiⁿ, bô só͘-chāi thang kî-tó, sui-bóng thiám-mī Ò ê sîn, Chò ê sîn, iā bô lō͘-ēng. Tuì án-ni khoàⁿ, Khóng-chú sī khoàⁿ thiⁿ tē-it iàu-kín.</li><br />
<li>6. Lūn lióng-kàu ê lâi-sè-koan.</li><br />
</ul><br />
<p>Ki-tok kàu ê lâi-sè-koan, sī chin iàu-kín, chin tuì-tiōng ǹg-bāng sí-āu éng-seng ê hok-lo̍k.</p><br />
<p>&nbsp; Khóng-chú kàu ê lâi-sè koan, bô teh iàu-kín, sí-āu ê sū m̄-chai iáⁿ. Khóng-chú ê ha̍k-seng Chú-lō͘ bat mn̄g Khóng-chú, lūn ho̍k-sāi kuí-sîn ê sū. I ìn kóng, Boē oē ho̍k-sāi lâng, thài oē ho̍k-sāi kuí, 未能事人. 焉能事鬼. Koh mn̄g sí ê sū, Khóng-chú koh ìn kóng, M̄-chai oa̍h thái oē chai sí. 未知生 焉知死 án-ni thang chai. Khóng-chú kàu m̄-chai sí-āu ê sū. I ū kè-khì ê lûn-lí, bô hiān-chāi kap bī-lâi ê lûn-lí. Ki-tok-kàu put-lūn Kè-khì, Hiān-chāi, Bī-lâi lông chiâu-pī.</p><br />
<p>&nbsp; Kiat-kio̍k lâi kóng, Khóng-chú kàu sui-jiân sī hó; iáu-kú bô chiâu-pī, iáu tio̍h khiàm Ki-tok kàu ê pó͘-chō͘, chiah oē ēng-tit.</p></div>
</body>
</html>