<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-人生的五不足</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,人生的五不足,Jîn-seng ê Ngó͘-put-chiok,芥菜子">
<meta name="description" content="人生的五不足
 古早有一个學者叫做皆川淇園，伊有按呢講：－
1、  「衣服。」啥物因端人著穿衫？是因為欲持防寒熱的緣故。若是按呢予身軀袂寒，予身軀袂熱彼款素素的衫，人應該著滿足才著。愛穿媠的衫是因">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f6a6e2da38f.jpg" target="src"><img src="../album/artical/49f6a6e2da38f.jpg" border="0"></a></td>
          <td width="30" align="right">
          	          	  <a href="src-2384.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：人生的五不足 Jîn-seng ê Ngó͘-put-chiok</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">人生的五不足</p><br />
<p>&nbsp;古早有一个學者叫做皆川淇園，伊有按呢講：－</p><br />
<p>1、&nbsp; 「衣服。」啥物因端人著穿衫？是因為欲持防寒熱的緣故。若是按呢予身軀袂寒，予身軀袂熱彼款素素的衫，人應該著滿足才著。愛穿媠的衫是因為寒熱猶未入身軀的證據。寒熱若入身軀，就thǹg pak-theh 抑是捲草蓆也無嫌。</p><br />
<p>2、&nbsp; 「食物。」人怎樣著食？是因為欲充滿空腹的緣故。若是按呢毋免山珍海味著會做得才著。Teh講，－ 「無好mih-phè，食袂落」 的中間，通知伊的腹肚猶未枵。實在腹肚若枵，就米糠嘛無嫌。</p><br />
<p>3、&nbsp; 「家屋。」人怎樣著起厝？是因為愛預防雨露的緣故。若是按呢，高廈大閣毋免徛會做得。為著火災-害來失落厝的時，就人的nî-chîⁿ口也無嫌。</p><br />
<p>4、&nbsp; 「妻子。」人怎樣著娶某？是因為愛傳後嗣的因端。若是按呢已經得著子女的人，應該毋通閣娶細姨。有妻子，閣再娶細姨，才會跋落佇色窟來tū死。</p><br />
<p>5、&nbsp; 「財物。」人怎樣著求財物？是因為愛幫贊生計，予衣食夠額的因端。若是按呢，mí-sái拍毋見義，袂記得見笑，來tham-chek財物 ah？」</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Jîn-seng ê Ngó͘-put-chiok (五不足)</p><br />
<p>&nbsp;</p><br />
<p>&nbsp; Kó͘-chá ū chi̍t ê ha̍k-chiá kiò choè Kai-chhoan kî-oân (皆川淇園), i ū án-ni kóng:－</p><br />
<p>1. "I-ho̍k (衣服). Sím-mi̍h ìn-toaⁿ lâng tio̍h chhēng saⁿ?Sī in-uī beh ti-hông koâⁿ-joa̍h ê iân-kò͘. Nā-sī án-ni hō͘ seng-khu boē koâⁿ, hō͘ seng-khu boē joa̍h hit-khoán sò͘-sò͘ ê saⁿ, lâng eng-kai tio̍h boán-chiok chiah tio̍h. ài chhēng suí ê saⁿ sī iu-uī koâⁿ-joa̍h iáu-bē ji̍p seng-khu ê chèng-kù. Koâⁿ-joa̍h nā ji̍p seng-khu, chiū thǹg pak-theh á-sī kńg chháu-chhio̍h iā bô hiâm.</p><br />
<p>2. "Si̍t-bu̍t (食物). Lâng cháiⁿ-iūⁿ tio̍h chia̍h? Sī in-uī beh chhiong-moá khang-pak ê iân-kò͘. Nā-sī án-ni m̄-bián san-tin hái-bī tio̍h oē choè-tit chiah tio̍h. Teh kóng,－ &lsquo;bô hó mih-phè, chia̍h boē lo̍h&#039; ê tiong-kan, thang chai i ê pak-tó͘ iáu-bē iau. Si̍t-chāi pak-tó͘ nā iau, chiū bí-khng mā bô-hiâm.</p><br />
<p>3. "Ka-ok (家屋). Lâng cháiⁿ-iūⁿ tio̍h khí-chhù?</p><br />
<p>&nbsp; Sī in-uī ài û-hông ú-lō͘ ê iân-kò͘. Nā-sī án-ni, ko-hâ tāi-koh m̄-bián khiā oē choè-tit. uī-tio̍h hé-chai chuí-hāi lâi sit-lo̍h chhù ê sî, chiū lâng ê nî-chîⁿ-kháu iā bô hiâm.</p><br />
<p>4. "Chhe-chú (妻子). Lâng cháiⁿ-iūⁿ tio̍h chhoā-bó͘?</p><br />
<p>Sī in-uī ài thoân hō͘-sû ê in-toaⁿ. Nā-sī án-ni í-keng tit-tio̍h chú-lú ê lâng, eng-kai m̄-thang koh chhoā soè-î. Ū chhe-chú, koh-chài chhoā soè-î, chiah oē poa̍h-lo̍h tī sek-khut lâi tū-sí.</p><br />
<p>5. "Châi-bu̍t (財物). Lâng cháiⁿ-iūⁿ tio̍h kiû châi-bu̍t? Sī in-uī ài pang-chān seng-kè, hō͘ i-si̍t kàu-gia̍h ê in-toaⁿ. Nā-sī án-ni, mí-sái phah-m̄-kìⁿ gī, boē kì-tit kiàn-siàu, lâi tham-chek chāi-bu̍t ah?"</p></div>
</body>
</html>