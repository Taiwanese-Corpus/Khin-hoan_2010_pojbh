<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-科學佮信仰</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,科學佮信仰,Kho-ha̍k kap Sìn-gióng,台灣教會報/芥菜子,陳能通">
<meta name="description" content="科學佮信仰陳能通1931.09, no. 558 (KCC, no. 68), pp. 15-18
（看見濟濟的青年輩，為著現代的科學，致到信仰搖動；所以夯筆來譯寫淡薄）。Tuì 19世紀以來，科學">
<meta name="author" content="國立台灣師範大學台灣文化及語言文學研究所,陳能通">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-12351.htm#">台文</a>｜<a href="artical-12351.htm#">中文</a>｜<a href="artical-12351.htm#">日本語</a>｜<a href="artical-12351.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">科學佮信仰</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">科學佮信仰 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第558期</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1931/9</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會報/芥菜子</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：15</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：科學佮信仰 [ Kho-ha̍k kap Sìn-gióng ]</td>
                          </tr>
                          <tr>
                            <td class="gy12" align="left">作者：陳能通 Tân Lêng-thong</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-12351.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-12351.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-12351.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-12351.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-12351.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a34p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p style="text-align: center;"><span style="font-size: medium;">科學佮信仰<br />陳能通<br />1931.09, no. 558 (KCC, no. 68), pp. 15-18</span></p>
<p style="text-align: left;">（看見濟濟的青年輩，為著現代的科學，致到信仰搖動；所以夯筆來譯寫淡薄）。<br />Tuì 19世紀以來，科學實在有非常的大進步。 已經發見，佇物質內有囥蒸汽，電氣的大氣力；遮的力，今仔日有做了真大的工程。 火車，電車會走；電話，電信會通；電火會光；其他也有無聲電話（ラヂオ）發聲的寫真（トーキー）佮電視（テレヴ井ジヨン）；遮的攏是科學所賞賜的。 閣有天文鏡，會看到幾若億年的遠，也有顯微鏡；會看至微細的細菌。 科學者的手一下摸著物質，宇宙內神秘的真相攏顯出；將來boē明的事件攏tuì in的手來闡明。 實在科學者的工程是真貴去！<br />科學的進步已經有夠按呢，世間人對遮的新的智識，毋知有比以前較親近上帝也無？ 無啦；反轉若離開上帝，愛用進步的科學來家己創一個別天地。 科學上的智識是上帝對人類所賞賜的一項；總是人類得著這號賞賜ná濟，soà ná離開上帝，boē記得賞賜的源頭，愛看輕伊，愛否定伊的存在。 撒旦也隨時真gâu利用；就是將科學進步的武器予人類中第一gâu的科學者，予in好膽來否定上帝，反對伊的聖冊，也破壞對神的信仰佮看輕聖者。<br />所以近代文明的世界有建立一間真媠的宮廟，佇遐用科學做偶像，科學者做祭司，來聚集萬人的敬拜，這號宮廟的祭司，soà包辦日常百般的事，以及神佛的事。 所以tuì 19世紀以來，基督教會不止掛慮這項事，續想，著怎樣來佮這號宮廟的祭司相迎合。 上帝的道成做肉體來踮佇咱的中間，伊tuì在室女馬利亞來出世，閣活的事，再臨的事，其他主所行濟濟的神跡；遮的攏是科學者所無承認的所在。 所以近代的基督教會較常發將遮的事胡塗來隱瞞。 致到上帝所做遮的事業若失力，soà予現代的人攏愛好否定遮的事，予聖冊大部分親像做廢物的款。<br />咱踮佇這个時代；有真媠的宮廟佇咱的目前。 濟濟的信徒也去teh參拜。 In去，若問宮廟的祭司看有上帝也無？ 遐的祭師應講，"也有上帝；阮攏毋知。用這个宮廟內的神器，就是試驗管、顯微鏡、天文鏡攏boē看見彼款物。所以無上帝的存在。" 已經無上帝，就別項攏無問題。 這个宮廟的信徒攏起來看輕咱，戲弄咱，掠咱做迷信的人。 所以有時soà家己想講："咱寧可soà來去服事佇這間媠的宮廟內較贏。<br />佇這時後面有聲teh講："我以外毋通有別的上帝。""智識的人佇佗落？經學士佇佗落？" 閣講："我欲滅無智慧的人的智慧。" 聽見這號聲予咱閣想倒轉。所以咱猶未敬拜佇這號宮廟的時，著事先想這幾若項。 (1) 科學的智識是親像將來世界的態勢，會破壞咱的信仰，抑是會幫贊咱的信仰？ (2) 科學者敢攏著做這號宮廟的祭司麼？ (3) 科學敢果然有根本tek的鎖匙夠額通審判上帝的話 ─ 聖經佮否定上帝的存在麼？ 請對這三項來想科學是甚麼？<br />1. 科學佇過去一百外年的中間，明明是信仰的破壞者。 今仔日人類一般的態度，毋是事先有敬畏上帝的心，是事先求科學tek證明的心。 所以oh得證明的事大概就按呢共伊否定；這是現時的人普通的態度。 這號態度是對科學的進步來養成--的。 所以科學的進步事實上是信仰的破壞者，這是明明。<br />總是科學的本質的確毋是按呢，科學是人所捌關係佇上帝的本事的智識。所以宇宙若是上帝的本事，聖冊若是上帝的話，自然這兩項無矛盾的所在；一爿的智識是做另一爿的證明，大家相幫贊，就是關係上帝的本事 ─ 宇宙 ─ 的智識若ná進步，就會益發確明上帝的話真理。又閣信上帝的話的真理來看宇宙的時，關係宇宙的科學tek智識會加添ná深。 原來人的智識是上帝所賞賜有限的物。 將有限的物欲一盡推量上帝的無限，這是真大的褻瀆，只有這號有限的智識，對上帝的恩惠，若會得ná加添的時（就是科學ná進步的時），遮的科學者著將所加添的智識來感謝上帝，益發著利用來顯明上帝的本事，這chiah是應該。 按呢就科學毌是信仰的對敵，反轉是做信仰有力的女婢。 女婢若盡職是尊貴，若攀過伊的職權能力以外，來侵犯主人的權，這是大的僭權。 信仰的若將女婢來做偶像跪拜的時，就變做第一歹的偶像崇拜。<br />2. 毋旦普通人，連科學者也有人想，智識若愈進步，不可知、不可改的事話若減少，照普通的所學來想，也是有真理的所在，總是我想，"人類的科學tek智識ná加添，不可知、不可改的事也是益發加添。" 這親像不合理的款，其實的確毋是，試想，佇無限闊的平面上共伊畫一個圓箍仔。 圓箍仔直徑或是一寸抑是一尺，佇圓箍仔外的平面嘛是無限闊。 科學的進步也是按呢。 佇無限的宇宙，無限的事實的面前，科學小可進步，這是無關礙的事。 科學永久teh進步，若是佇伊的面前猶有永遠的所在，毌若按呢，智識親像直徑一寸圓箍仔彼時代，看不可知的事親像佇圓箍仔外的三寸外遠的事；也直直研究，總是智識加添到親像直徑一尺的圓箍仔的時代不可知的事無ná減少，反轉親像加添到佇圓箍仔外的三尺外遠hiah闊。 現時世界的學者盡心所研究的事若合倚來是真濟；予幾若世紀前的學者所想boē到hiah濟。 按呢通知，現時不可知的事，比幾若百年前的有加添較濟。<br />真正的科學者是知ná濟，soà ná知家己智識的無夠的人。 智識ná加添soà ná生起敬畏上帝的心。 這號人"無看科學做偶像，是掠科學做上帝所賞賜的來呵咾伊"現時是要求這號學者。 著有這號學者出現來破壞科學的宮廟，刣遐的祭司，也將這世間變換做上帝的殿。<br />3. 科學到底知有偌濟，這是重大的問題。 佇宇宙內有物質，有性命，有力tī-teh。 論物質的起源，科學者攏毋知甚麼；真奇怪！近來有學者講：物質的起源是力。 也這个力的起源是上帝；總是科學tek猶毋知欲怎樣證明。 性命的起源全然猶毌知。 力的本質也是bē解決。 通知，宇宙現象界的根本，是做現時的科學者的差。 In踮佇迷宮內，找無路通出來，只有teh研究一部分若定。 看約伯記38章到41章的內中，耶和華所質問的，今仔日的科學者會應答得偌濟，就予咱知，現時的學者比遮早的人，智識無差到偌濟。<br />毋旦按呢，上帝是神靈的。 所以若用神用誠實來敬拜伊，就無論科學者非科學者，上帝攏欲用伊本身明明來指示咱，總是上帝無欲顯明伊本身佇試驗管，天文鏡佮顯微鏡的內面。 科學者研究的目的，永遠是屬佇上帝的本事 ─ 宇宙 ─ 的現象，的確毋是關係佇上帝本身。 欲敬奉上帝本身的路，只有是tuì信仰來仰望耶穌，猶無法度。 所以科學若踮佇伊的範圍內，守伊的本份，tuì現象界來知上帝的存在，按呢科學就值伊最高的使命。 總是這佮用信仰來看上帝本身是全然無像。 科學閣較進步，永遠boē會代理信仰。 欲知上帝本身，定著是著對信仰chiah會，總是現時有人用科學欲來否定信仰，這毋旦tuì科學來看有大錯誤的所在，實在對上帝是大的褻瀆。 這是陷落佇撒旦的詭計的歹囝所做的。 所以咱著就近來破壞這號偶像。</p>
<p>&nbsp;</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-12351.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a34p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p style="text-align: center;"><span style="font-size: medium;">Kho-ha̍k kap Sìn-gióng<br />Tân Lêng-thong<br />1931.09, no. 558 (KCC, no. 68), pp. 15-18</span></p>
<p style="text-align: left;">(Khoàⁿ-kìⁿ choē-choē ê chheng-liân poè, uī tio̍h hiān-tāi ê kho-ha̍k, tì-kàu sìn-gióng iô-tāng; só͘-í giâ-pit lâi e̍k-siá tām-po̍h).<br />Tuì 19 sè-kí i-lâi, kho-ha̍k si̍t -chāi ū hui-siông ê toā chìn-pō͘. Í-keng hoat-kiàn, tī bu̍t-chit lāi ū khǹg cheng-khì, tiān-khì ê toā khuì-la̍t; chiah ê la̍t, kin-á-ji̍t ū choè liáu chin toā ê kang-tiâⁿ. Hé-chhia, tiān-chhia oē cháu; tian-oē, tiān-sìn oē thong; tiān-hé oē kng; kî-thaⁿ iā ū bô-soàⁿ tiān-oē (ラヂオ) hoat-siaⁿ ê siá-chin (トーキー) kap tiān-sī (テレヴ井ジヨン); chiah ê lóng sī kho-ha̍k só͘ siúⁿ-sù ê. Koh ū thian-bûn-kiàⁿ, oē khoàⁿ kàu kuí-nā ek-lí ê hn̄g, iā ū hián-bî-kiàⁿ; oē khoàⁿ chì-bî-soè ê soè-khún. Kho-ha̍k-chiá ê chhiú chi̍t ē bong tio̍h bu̍t-chit, ú-tiū-lāi sîn-pì ê chin-siòng lóng hián-chhut; chiong-lâi boē bêng ê sū-kiāⁿ lóng tuì in ê chhiú lâi chhián-bêng. Si̍t-chāi kho-ha̍k-chiá ê kang-tiâⁿ sī chin kuì-khì!<br />Kho-ha̍k ê chìn-pō͘ í-keng ū kàu án-ni, sè-kan lâng tuì chiah ê sin ê tì-sek, m̄-chai ū pí í-chêng khah chhin-kūn Siōng-tè á-bô? Bô lah; hoán-tńg ná lī-khui Siōng-tè, ài ēng chìn-pō͘ ê kho-ha̍k lâi ka-kī chhòng chi̍t ê pia̍t thian-tē. Kho-ha̍k-siōng ê tì-sek sī Siōng-tè tuì jîn-luī só͘ siúⁿ-sù ê chi̍t-hāng; chóng-sī jîn-luī tit-tio̍h chit hō siúⁿ-sù ná-choē, soà ná lī-khui Siōng-tè, boē kì-tit siúⁿ-sù ê goân-thâu, ài khoàⁿ-khin I, ài hó͘-tēng I ê chûn-chāi. Sat-tàn iā suî-sî chin gâu lī-iōng; chiū-sī chiong kho-ha̍k chìn-pō͘ ê bú-khì hō͘ jîn-luī tiong tē-it gâu ê kho-ha̍k-chiá, hō͘ in hó-táⁿ lâi hó͘-tēng Siōng-tè, hoán-tuì I ê Sèng-chheh, iā phò-hoāi tuì Sîn ê sìn-gióng kap khoàⁿ-khin sìn-chiá.<br />Só͘-í kūn-tāi bûn-bêng ê sè-kài ū kiàn-li̍p chi̍t keng chin suí ê keng-biō, tī-hia ēng kho-ha̍k choè ngó͘-siōng, kho-ha̍k-chiá choè chè-si, lâi chū-chi̍p bān lâng ê kèng-pài, chit hō keng-biō ê chè-si, soà pau-pān ji̍t-siông pah-poaⁿ ê sū, í-ki̍p sîn-put ê sū. Só͘-í tuì 19 sè-kí í-lâi, Ki-tok Kàu-hoē put-chí khoà-lū chit hāng sū, soà siūⁿ, tio̍h cháiⁿ-iūⁿ lâi kap chit hō keng-biō ê chè-si saⁿ gêng-ha̍p. Siōng-tè ê Tō chiâⁿ choè jio̍k-thé lâi tiàm tī lán ê tiong-kan, I tuì chāi-sek-lú Má-lī-a lâi chhut-sì, koh-oa̍h ê sū, chài-lîm ê sū, kî-thaⁿ Chú só͘ kiâⁿ choē-choē ê sîn-jiah; chiah ê lóng sī kho-ha̍k-chiá só͘ bô sêng-jīn ê só͘-chāi. Só͘-í kūn-tāi ê Ki-tok Kàu-hoē khah siông ài chiong chiah ê sū hô͘-tô͘ lâi ún-moâ. Tì-kàu Siōng-tè só͘ choè chiah ê sū-gia̍p ná sit la̍t, soà hō͘ hiān-tāi ê lâng lóng ài hó-tēng chiah ê sū, hō͘ Sèng-chheh toā-pō͘-hūn chhin-chhiūⁿ choè hoè-bu̍t ê khoán.<br />Lán tiàm tī chit ê sî-tāi; ū chin suí ê keng-biō tī lán ê ba̍k-chêng. Choē-choē ê sìn-tô͘ iā khì teh chham-pài. In khì, nā mn̄g keng-biō ê chè-sī khoàⁿ ū Siōng-tè á-bô? Hiah ê chè-si ìn kóng, "iā ū Siōng-tè; goán lóng m̄-chai. ēng chit ê keng-biō-lāi ê sîn khì, chiū-sī chhì-giām-kńg, hián-bî-kiàⁿ, thian-bûn-kiàⁿ lóng boē khoàⁿ-kìⁿ hit khoán mi̍h. Só͘-í bô Siōng-tè ê chûn-chāi." I-keng bô Siōng-tè, chiū pa̍t hāng lóng bô būn-toê. Chit ê keng-biō ê sìn-tô͘ lóng khí-lâi khoàⁿ-khin lán, hí-lāng lán, lia̍h lán choè bê-sìn ê lâng. Só͘-í ū sî soà kā-kī siūⁿ kóng, "Lán lēng-khó͘ soà lâi khì ho̍k-sāi tī chit keng suí ê keng-biō-lāi khah-iâⁿ.<br />Tī chit sî āu-bīng ū siaⁿ teh kóng, "goá í-goā m̄-thang ū pa̍t-ê Siōng-tè." "Tì-sek ê lâng tī tá-lo̍h? Keng-ha̍k-sū tī tá-lo̍h?" Koh kóng, "Goá beh bia̍t-bô tì-huī ê lâng ê tì-huī." Thiaⁿ-kìⁿ chit hō siaⁿ hō͘ lán koh siūⁿ tò-tńg. Só͘-í lán iáu-bē kèng-pài tī chit hō keng-biō ê sî, tio̍h tāi-seng siūⁿ chit kuí-nā hāng. (1) Kho-ha̍k ê tì-sek sī chhin-chhiūⁿ chiong-lâi sè-kài ê tāi-sè, oē phò-hoāi lán ê sìn-gióng, á-sī oē pang-chān lán ê sìn- gióng? (2) Kho-ha̍k-chiá kiám lóng tio̍h choè chit hō keng-biō ê chè-si mah? (3) Kho-ha̍k kiám kó-jiân ū kun-pún-tek ê só-sî kàu-gia̍h thang sím-phoàⁿ Siōng-tè ê oē- Sèng-keng kap hó͘-teng Siōng-tè ê chûn-chāi mah? chhiaⁿ tuì chit saⁿ hāng lâi siūⁿ kho-ha̍k sī sím-mi̍h?<br />1. Kho-ha̍k tī kè-khì chi̍t pah goā nî ê tiong-kan, bêng-bêng sī sìn-gióng ê phò-hoāi-chiá. Kin-á-ji̍t jîn-luī it-poaⁿ ê thài-tō͘, m̄-sī tāi-seng ū kèng-uì Siōng-tè ê sim, sī tāi-seng kiû kho-ha̍k-tek chèng-bêng ê sim. Sò͘-í oh-tit chèng-bêng ê sū tāi-khài chiū án-ni kā i hó͘-tēng; che-sī hiān-sî ê lâng phó͘-thong ê thài-tō͘. Chit hō thài-tō͘ sī tuì kho-ha̍k ê chìn-pō͘ lâi ióng-sêng--ê. Só͘-í kho-ha̍k ê chìn-pō͘ sū-si̍t-siong sī sìn-gióng ê phò-hoāi-chiá, che sī bêng-bêng.<br />Chóng-sī kho-ha̍k ê pún-chit tek-khak m̄-sī án-ni, kho-ha̍k sī lâng só͘ bat koan-hē tī Siōng-tè ê pún-sū ê tì-sek. Só͘-í ú-tiū nā-sī Siōng-tè ê pún-sū, Sèng-chheh nā-sī Siōng-tè ê oē, chū-jiân chit nn̄g hāng bô mâu-tún ê só͘-chāi; chi̍t pêng ê tì-sek sī choè iáu chi̍t pêng ê chèng-bêng, tāi-ke saⁿ pang-chān, chiū-sī koan-hē Siōng-tè ê pùn-sū - ú-tiū- ê tì-sek nā ná chìn-pō͘, chiū oē it-hoat khah bêng Siōng-tè ê oē chin-lí. iū-koh sìn Siōng-tè ê oē ê chin-lí lâi khoàⁿ ú-tiū ê sî, koan-hē ú-tiū ê kho-ha̍k-tek tì-sek oē ke-thiⁿ ná chhim. Goân-lai lâng ê tì-sek sī Siōng-tè só͘ siúⁿ-sù iú-hān ê mi̍h. Chiong iú-hān ê mi̍h beh it-chīn chhui-liōng Siōng-tè ê bû-hān, che sī chin toā ê siat-to̍k, chí ū chit hō iú-hān ê tì-sek, tuì Siōng-tè ê un-huī, nā oē-tit ná ke-thiⁿ ê sî (chiū-sī kho-ha̍k ná chìn-pō͘ ê sî), chiah ê kho-ha̍k-chiá tio̍h chiong só͘ ke-thiⁿ ê tì-sek lâi kám-siā Siōng-tè, it-hoat tio̍h lī-iōng lâi hián-bêng Siōng-tè ê pún-sū, che chiah sī eng-kai. án-ni chiū kho-ha̍k m̄-sī sìn-gióng ê tuì-te̍k, hoán-tńg sī choè sìn-gióng iú-le̍k ê lú-pī. Lú-pī nā chīn chit sī chun-kuì, nā poâⁿ-kè i ê chit-koân lêng-le̍k í-goā, lâi chhim-hoān chú-lâng ê koân, che sī toā ê chhiàm-koân. Sìn-gióng ê nā chiong lú-pī lâi choè ngó͘-siōng kuī-pài ê sî, chiū pìⁿ-choè tē-it pháiⁿ ê ngó͘-siōng chông-pài.<br />2. M̄-nā phó͘-thong lâng, liân kho-ha̍k-chiá iā ū lâng siūⁿ, tì-sek nā jú chìn-pō͘, put-khó-ti, put-khó-kái ê sū oē ná kiám-chió, chiàu phó͘-thong ê só͘-ha̍k lâi siūⁿ, iā sī ū chin-lí ê só͘-chāi, chóng-sī goá siūⁿ, "Jîn-luī ê kho-ha̍k-tek tì-sek ná ke-thiⁿ, put-khó-ti, put-khó-kái ê sū iā sī it-hoat ke-thiⁿ." Che chhin-chhiūⁿ put-ha̍p-lí ê khoán, kî-si̍t tek-khak m̄-sī, chhì-siūⁿ, tī bû-hān khoah ê pêng-bīn siōng kā i oē chi̍t ê îⁿ-kho͘-á. ÎN-kho͘-á ê ti̍t-kèng he̍k-sī chi̍t chhùn á-sī chi̍t-chhioh, tī îⁿ-kho͘-á goā ê pêng-bīn mā sī bô-hān-khoah. Kho-ha̍k ê chìn-pō͘ iā-sī án-ni. Tī bû-hān ê ú-tiū, bû-hān ê sū-si̍t ê bīn-chêng, kho-ha̍k sió-khoá chìn-pō͘, che sī bô koan-gāi ê sū. Kho-ha̍k éng-kiú teh chìn-pō͘, nā sī tī i ê bīn-cheng iáu ū éng-oán ê só͘-chāi, m̄-nā án-ni, tì-sek chhin-chhiūⁿ ti̍t-kèng chi̍t chhùn ê îⁿ-kho͘-á hit sî-tāi, khoàⁿ put-khó-ti ê sū chhin-chhiūⁿ tī îⁿ-kho͘-á goā ê saⁿ chhùn goā hn̄g ê sū; iā ti̍t-ti̍t gián-kiù, chóng-sī tì-sek ke-thiⁿ kàu chhin-chhiūⁿ ti̍t-kèng chi̍t chhioh ê îⁿ-kho͘-á ê sî-tāi put-khó-ti ê sū bô ná kiám-chió, hoán-tńg chhin-chhiūⁿ ke-thiⁿ kàu tī îⁿ-kho͘-á goā ê saⁿ chhioh goā hn̄g hiah khoah. Hiān-sî sè-kài ê ha̍k-chiá chīn-sim só͘ gián-kiù ê sū nā ha̍p oá lâi sī chin-choē; hō͘ kuí-nā sè-kí chêng ê ha̍k-chiá só͘ siūⁿ boē kàu hiah choē. án-ni thang chai, hiān-sî put-khó-ti ê sū, pí kuí-nā pah nî chêng ê ū ke-thiⁿ khah choē.<br />Chin-chiàⁿ ê kho-ha̍k-chia sī chai ná choē, soà ná chai ka-kī tì-sek ê bô-kàu ê lâng. Tì-sek ná ke-thiⁿ soà ná siⁿ-khí kèng-uì Siōng-tè ê sim. Chit hō lâng "Bô khoàⁿ kho-ha̍k choè ngó͘-siōng, sī lia̍h kho-ha̍k choè Siōng-tè só͘-siúⁿ-sù êlâi o-ló I" Hiān-sî sī iau-kiû chit hō ha̍k-chiá. Tio̍h ū chit hō ha̍k-chiá chhut-hiān lâi phò-hoāi kho-ha̍k ê keng-biō, thâi hiah ê chè-si, iā chiong chit sè-kan piàn-oāⁿ choè Siōng-tè ê Tiān.<br />3. Kho-ha̍k tàu-tí chai ū joā-choē, che sī tiōng-tāi ê bun-toê. Tī ú-tiū-lāi ū bu̍t-chit, ū sìⁿ-miā, u la̍t tī-teh. Lun Bu̍t-chit ê khí-goân, kho-ha̍k-chiá lóng m̄-chai sím-mi̍h; chin kî-koài! kūn-lâi ū ha̍k-chiá kóng, bu̍t-chit ê khí-goân sī la̍t. iā chit ê la̍t ê khí-goân sī Siōng-tè; chóng-sī kho-ha̍k-tek iáu m̄-chai beh cháiⁿ-iūⁿ chèng-bêng. Sìⁿ-miā ê khí-goân choân-jiân iáu m̄-chai. La̍t ê pún-chit iā-sī bē kái-koat. Thang chai, ú-tiū hāin-chhiōng kài ê kun-pún, sī choè hiān-sî ê kho-ha̍k-chiá ê chhai. In tiàm tī bê-kiong lāi, chhē bô lō͘ thang chhut lâi, chí-ū the gián-kiù chi̍t pō͘-hūn nā-tiāⁿ. Khoàⁿ Iok-pek-kì 38 chiuⁿ kàu 41 chiuⁿ ê lāi-tiong, Iâ-hô-hoa só͘ chit mn̄g ê, kin-á-ji̍t ê kho-ha̍k-chiá oē ìn-tap tit joā-choē, chiū hō͘ lán chai, hiān-sî ê ha̍k-chiá pí chiā-chá ê lâng, tì-sek bô chha kàu joā-choē.<br />M̄-nā án-ni, Siōng-tè sī Sîn-lêng ê. Só͘-í nā ēng sîn ēng sêng-si̍t lâi kèng-pài I, chiū bô lūn kho-ha̍k-chiá hui kho-ha̍k-chiá, Siōng-tè lóng beh ēng I pún-sin bêng-bêng lâi chí-sī lán, chóng-sī Siōng-tè bô beh hián-bêng I pún-sin tī chhì-giām kńg, thian-bûn-kiàⁿ kap háin-bî-kiàⁿ ê lāi-bīn. Kho-ha̍k-chiá gián-kiù ê bo̍k-tek, éng-goán sī sio̍k tī Siōng-tè ê pún-sū- ú-tiū - ê hiān-siōng, tek-khak m̄-sī koan-hē tī Siōng-tè pún-sin. Beh kèng-hōng Siōng-tè pún-sin ê lō͘, chí ū sī tuì sìn-gióng lâi gióng-bōng Iâ-so͘, iáu bô hoat-tō͘. Só͘-í kho-ha̍k nā tiàm tī i ê hoān-uî-lāi, siú i ê pún-hūn, tuì hiān-siōng-kài lâi chai Siōng-tè ê chûn-chāi, án-ni kho-ha̍k chiū ta̍t i choè ko ê sù-bēng. Chóng-sī che kap ēng sìn-gióng lâi khoàⁿ Siōng-tè pún-sin sī choan-jiân bô siâng. Kho-ha̍k koh khah chìn-pō͘, éng-oán boē oē tāi-lí sìn-gióng. Beh chai Siōng-tè pún-sin, tiāⁿ-tio̍h sī tio̍h tuì sìn-gióng chiah oē, chóng-sī hiān-sî ū lâng ēng kho-ha̍k beh lâi hó͘ tēng sìn-gióng, che m̄-nā tuì kho-ha̍k lâi khoàⁿ ū toā chhò-gō͘ ê só͘-chāi, si̍t-chāi tuì Siōng-tè sī toā ê siat-to̍k. Che sī hām-lo̍h tī Sat-tàn ê khuí-kè ê pháiⁿ-kiáⁿ só͘ choè ê. Só͘-í lán tio̍h chiū kín lâi phò-hoāi chit hō ngó͘-siōng.</p>
<p>&nbsp;</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>