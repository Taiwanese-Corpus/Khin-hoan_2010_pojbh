<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-重頭生的要緊</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,重頭生的要緊,Têng-thâu-siⁿ ê iàu-kín,芥菜子">
<meta name="description" content="重頭生的要緊
 約翰3章3節。
耶穌佇世間的時。有一个猶太的官吏名叫Nî-ko-tì-bú，暝時來就近伊。主耶穌用重頭生要緊的道理來教示伊，佇聖經的中間，教示人的道理有真濟；總是會入人的耳空，動人">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2536.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/4a150e61e21d8.jpg" target="src"><img src="../album/artical/4a150e61e21d8.jpg" border="0"></a></td>
          <td width="30" align="right">
          	          	  <a href="src-2538.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-7</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：重頭生的要緊 Têng-thâu-siⁿ ê iàu-kín</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">重頭生的要緊</p><br />
<p style="text-align: center;">&nbsp;約翰3章3節。</p><br />
<p>耶穌佇世間的時。有一个猶太的官吏名叫Nî-ko-tì-bú，暝時來就近伊。主耶穌用重頭生要緊的道理來教示伊，佇聖經的中間，教示人的道理有真濟；總是會入人的耳空，動人的心肝，無毋是這款。按呢這款的道理，正是救世的良言，也是人生必要的大問題。主耶穌講出這款的道理，不但關係Nî-ko-tì-bú，也關係佇咱大家。怎樣號做重頭生。</p><br />
<p>重頭生毋是人的重出世，就是jîn-lêng 的新生，因為人的罪惡深重，雖罔活，親像死，逐个著洗心悔罪，改惡遷善，出力除去舊時所染著的污穢，來進行自新的路，親像死的閣活，按呢號做重頭生。</p><br />
<p>按呢這个重頭生的道理真大要緊，是做咱人所向望來世享福的地基，也是得救的頭一項要緊，人若袂明這个重頭生的道理，決斷袂會明白聖經中一切的 妙理。</p><br />
<p>閣再這个重頭生的道理，也通除去古今一切的邪教，佮各種的迷信。</p><br />
<p>救主當時怎樣將這个重頭生的道理來對Nî-ko-tì-bú講，無對別人講，的確有意思佇teh，因為救主的教示人，是看人的欠缺。伊無對撒馬利亞chhiūⁿ水的婦人人講，也無對soè-lī 的馬太講也無對soè-koan-tiúⁿ撒該講。若對遮个人講，in就較快明白，因為遮个，平素行濟濟項的歹，就家己會自責，悔改來重頭生。</p><br />
<p>總是Nî-ko-tì-bú實在是當時的義人，國中攏尊敬伊，mih-sái著悔改來重頭生。</p><br />
<p>按呢人著明白，世界上無一个無過失的人，不論有道德、有學問、有品行，有才能，攏著知著反悔信靠耶穌來求重頭生。</p><br />
<p>佇咱教會內的信者，有一種看了親像重頭生，其實猶袂重頭生。常常捌聽見人講，我有chia̍p-chia̍p來拜堂禮拜，就是重頭生；猶未，這款的人，算是chia̍p-chia̍p來禮拜聽道理nā-tiāⁿ，袂得通講是重頭生。</p><br />
<p>有時捌聽見人講，我已經洗禮了，就是重頭生；猶未，洗禮就是進到的入門，佮重頭生無干涉。也捌聽見人講，我已經有食晚餐，就是重頭生；猶未，食晚餐是記念耶穌替咱受死的恩，毋是重頭生的事。也捌聽見人講，我日暝有祈禱無煞，就是重頭生；猶未，祈禱就是teh求上帝佮伊相通，佮重頭生無相同。重頭生；到底是啥物款，就是改換舊時的款，來進行自新的路。所以人拜上帝，若無放sak舊時的邪術異端，決斷毋是重頭生。</p><br />
<p>Kiám-chhái有人愛講，我無做歹事，mih-sái著重頭生；講這款有大毋著。Nî-ko-tì-bú kiám有行歹事。伊是好人，閣做官吏，也予國中所欽敬。主耶穌iáu-kú叫伊著重頭生；何況咱人所行不及 Nî-ko-tì-bú，敢毋著緊緊來想重頭生mah。</p><br />
<p>今這个重頭生；既然是遐要緊的問題，咱人的確著對重，因為主耶穌講，若無重頭生袂會入天國，佇聖經中有3个所在所講，佮這个口氣相同。</p><br />
<p>1、路加13章3節。</p><br />
<p>我講，毋是按呢，恁遮个，若無反悔改變，也攏的確滅無。</p><br />
<p>2、馬太18章3節。</p><br />
<p>我實實共恁講，無倒轉親像囡仔，就袂得入天國。</p><br />
<p>3、馬太5章20節。</p><br />
<p>我共恁講，設使恁的義，無khah贏讀冊人，法利賽人的義，決斷袂得入天國。</p><br />
<p>以上這3 位所講，口氣相同平平是講若無按呢，就袂會按呢，這款的道理，咱著看做要緊。願咱大家著家己省察，看咱果然有得著真重頭生抑無，毋通一年過一年，罔過，來家己失誤。因為耶穌講。若無重頭生，袂會入上帝的國。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Têng-thâu-siⁿ ê iàu-kín</p><br />
<p style="text-align: center;">&nbsp;Iok-hān 3 chiuⁿ 3 chat.</p><br />
<p>Iâ-so͘ tī sè-kan ê sî.&nbsp; Ū chi̍t ê Iû-thài ê koaⁿ-lī miâ kiò Nî-ko-tì-bú, mî-sî lâi chiū-kūn i.&nbsp; Chú Iâ-so͘ ēng têng-thâu-siⁿ iàu-kín ê tō-lí lâi kà-sī i, tī Sèng-keng ê tiong-kan, kà-sī lâng ê tō-lí ū chin choē; chóng-sī oē ji̍p lâng ê hī-khang, tōng lâng ê sim-koaⁿ, bô m̄-sī chit khoán.&nbsp; án-ni chit khoán ê tō-lí, chiàⁿ-sī kiù-sè ê liông-giân, iā sī jîn-seng pit-iàu ê toā būn-toê.&nbsp; Chú Iâ-so͘ kóng-chhut chit khoán ê tō-lí, put-tàn koan-hē Nî-ko-tì-bú, iā koan-hē tī lán tāi-ke.&nbsp; Chái-iūⁿ hō-choè têng-thâu-siⁿ.</p><br />
<p>Têng-thâu-siⁿ m̄ sī lâng ê têng chhut-sì, chiū-sī jîn-lêng ê sin-seng, in-uī lâng ê choē-ok chhim tāng, sui-bóng oa̍h, chhin-chhiūⁿ sí, ta̍k-ê tio̍h soé sim hoé choē, kái-ok chhian siān, chhut-la̍t tû-khì kū-sî só͘ jiám-tio̍h ê ù-oè, lâi chìn-hêng chū-sin ê lō͘, chhin-chhiūⁿ sí ê koh-oa̍h, án-ni hō-choē têng-thâu-siⁿ.</p><br />
<p>án-ni chit ê têng-thâu-siⁿ ê tō-lí chin toā iàu-kín, sī choè lán lâng só͘ ǹg-bāng lâi-sè hióng-hok ê toē-ki, iā sī tit-kiù ê thâu chi̍t hāng iàu-kín, lâng nā boē bêng chit ê têng-thâu-siⁿ ê tō-lí, koat-toàn boē-oē bêng-pe̍k Sèng-keng tiong it-chhè ê biāu-lí.</p><br />
<p>Koh-chài chit ê têng-thâu-siⁿ ê tō-lí, iā thang tû-khì kó͘-kim it-chhè ê siâ-kàu, kap kok-chéng ê bê-sìn.</p><br />
<p>Kiù-chú tong-sî cháiⁿ-iūⁿ chiong chit ê têng-thâu-siⁿ ê tō-lí lâi tuì Nî-ko-tì-bú kóng, bô tuì pa̍t-lâng kóng, tek-khak ū ì-sù tī-teh, in-uī Kiù-chú ê kà-sī lâng, sī khoàⁿ lâng ê khiàm-kheh.&nbsp; I bô tuì Sat-má-lī-a chhiūⁿ-chuí ê hū-jîn-lâng kóng, iā bô tuì soè-lī ê Má-thài kóng iā bô tuì soè-koan-tiúⁿ Sat-kai kóng.&nbsp; Nā tuì chiah ê lâng kóng, in chiū khah khoài bêng-pe̍k, in-uī chiah ê, pêng-sò͘ kiâⁿ chē-chē hāng ê pháiⁿ, chiū ka-kī oē chū-chek, hoé-kái lâi têng-thâu-siⁿ.</p><br />
<p>Chóng-sī Nî-ko-tì-bú si̍t-chāi sī tong-sî ê gī-jîn, kok-tiong lóng chun-kèng i, mih-sái tio̍h hoé-kái lâi téng-thâu-siⁿ.</p><br />
<p>án-ni lâng tio̍h bêng-pe̍k, sè-kài chiūⁿ bô chi̍t ê bô kè-sit ê lâng, put-lūn ū tō-tek, ū ha̍k-būn, ū phín-hēng, ū châi-lêng, lóng tio̍h chai tio̍h hoán-hoé sìn-khò Iâ-so͘ lâi kiû têng-thâu-siⁿ.</p><br />
<p>Tī lán kàu-hoē lāi ê sìn-chái, ū chi̍t chióng khoàⁿ liáu chhin-chhiūⁿ têng-thâu-siⁿ, kî-si̍t iáu bē têng-thâu-siⁿ.&nbsp; Siông-siogn5 bat thiaⁿ-kìⁿ lâng kóng, goá ū chia̍p-chia̍p lâi pài-tn̂g lé-pài, chiū-sī têng-thâu-siⁿ; iáu-bē, chit khoán ê lâng, sǹg sī chia̍p-chia̍p lâi lé-pài thiaⁿ tō-lí nā-tiāⁿ, boē-tit thang kóng sī têng-thâu-siⁿ.</p><br />
<p>Ū sî bat thiaⁿ-kìⁿ lâng kóng, goá í-keng soé-lé liáu, chiū-sī têng-thâu-siⁿ; iáu-bē, soé-lé chiū-sī chìn kàu ê ji̍p-mn̂g, kap têng-thâu-siⁿ bô kan-sia̍p.&nbsp; iā bat thiaⁿ-kìⁿ lâng kóng, goá í-keng ū chia̍h boán-chhan, chiū-sī têng-thâu-siⁿ; iáu-bē, chia̍h boán-chhan sī kì-liām Iâ-so͘ thoè lán siū sí ê un, m̄-sī thêng-thâu-siⁿ ê sū.&nbsp; iā bat thiaⁿ-kìⁿ lâng kóng, goá ji̍t-mî ū kî-tó bô soah, chiū-sī têng-thâu-siⁿ; iáu-bē, kî-tó chiū-sī teh kiû Siōng-tè kap i siong-thong, kap têng-thâu-siⁿ bô saⁿ-tâng.&nbsp; Têng-thâu-siⁿ; tàu-tí sī sím-mi̍h khoán, chiū-sī koé-oāⁿ kū-sî ê khoán, lâi chìn-hêng chū-sin ê lō͘.&nbsp; Só͘-í lâng pài Siōng-tè, nā bô pàng-sak kū-sî ê siâ-su̍t īⁿ-toan, koat-toàn m̄-sī têng-thâu-siⁿ.</p><br />
<p>Kiám-chhái ū lâng ài kóng, goá bô choè pháiⁿ-sū, mih-sái tio̍h têng-thâu-siⁿ; kóng chit khoán ū toā m̄ tio̍h.&nbsp; Nî-ko-tì-bú kiám ū kiâⁿ pháiⁿ-sū.&nbsp; I sī hó lâng, koh choè koaⁿ-lī, iā hō͘ kok-tiong só͘ khim kèng.&nbsp; Chú Iâ-so͘ iáu-kú kiò i tio̍h têng-thâu-siⁿ; hô-hòng lán lâng só͘ kiâⁿ put-kip Nî-ko-tì-bú, kiám m̄ tio̍h kín-kín lâi siūⁿ têng-thâu-siⁿ mah.</p><br />
<p>Taⁿ chit ê têng-thâu-siⁿ; kì-jiân sī hiah iàu-kín ê būn-toê, lán lâng tek-khak tio̍h tuì-tiōng, in-uī Chú Iâ-so͘ kóng, nā bô têng-thâu-siⁿ boē-oē ji̍p thian-kok, tī sèng-keng tiong ū 3 ê só͘-chāi só͘ kóng, kap chit ê kháu-khì saⁿ-tâng.</p><br />
<table border="0" cellspacing="0" cellpadding="0"><br />
<tbody><br />
<tr><br />
<td width="38" valign="top"><br />
<p>1.</p><br />
</td><br />
<td width="530" valign="top"><br />
<p>Lō͘-ka 13 chiuⁿ 3 chat.</p><br />
<p>Goá kóng, m̄ sī án-ni, lín chiah ê, nā bô hoán-hoé koé-pìⁿ, iā lóng tek-khak bia̍t-bô.</p><br />
</td><br />
</tr><br />
<tr><br />
<td width="38" valign="top"><br />
<p>2.</p><br />
</td><br />
<td width="530" valign="top"><br />
<p>Má-thài 18 chiuⁿ 3 chat.</p><br />
<p>Goá si̍t-si̍t kā lín kóng, bô tò-tńg chhin-chhiūⁿ gín-á, chiū boē tit ji̍p thian-kok.</p><br />
</td><br />
</tr><br />
<tr><br />
<td width="38" valign="top"><br />
<p>3.</p><br />
</td><br />
<td width="530" valign="top"><br />
<p>Má-thài 5 chiuⁿ 20 chat.</p><br />
<p>Goá kā lín kóng, siat-sú lín ê gī, bô khah-iâⁿ Tha̍k-chheh-lâng, Hoat-lī-sài-lâng ê gī, koat-toàn boē tit ji̍p Thian-kok.</p><br />
</td><br />
</tr><br />
</tbody><br />
</table><br />
<p>Í-siōng chit 3 uī só͘ kóng, kháu-khì saⁿ-tâng pîⁿ-pîⁿ sī kóng nā bô án-ni, chiū boē-oē án-ni, chit khoán ê tō-lí, lán tio̍h khoàⁿ-choè iàu-kín.&nbsp; Goān lán tāi-ke tio̍h ka-kī séng-chhat, khoàⁿ lán kó-jiân ū tit-tio̍h chin têng-thâu-siⁿ á-bô, m̄ thang chi̍t nî kè chi̍t nî, bóng kè, lâi ka-kī sit-gō͘.&nbsp; In-uī Iâ-so͘ kóng.&nbsp; Nā bô têng-thâu-siⁿ, boē-oē ji̍p Siōng-tè ê kok.</p></div>
</body>
</html>