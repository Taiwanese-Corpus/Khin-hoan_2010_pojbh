<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-西羅亞ê 池</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,西羅亞ê 池,SE-LÔ-A Ê TÎ,台灣教會公報,編輯部">
<meta name="description" content="西羅亞ê 池編輯室1965.12.01 P.12-15、18
人物：青瞑人。過路人A， B， C， D， E。法利賽人1， 2， 3。青瞑人ê老父。青瞑人ê老母。其他群眾。時間耶穌在世中。所在：耶路">
<meta name="author" content="國立台灣師範大學台灣文化及語言文學研究所,編輯部">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-12524.htm#">台文</a>｜<a href="artical-12524.htm#">中文</a>｜<a href="artical-12524.htm#">日本語</a>｜<a href="artical-12524.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">西羅亞ê 池</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">西羅亞ê 池 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第971號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1965/12</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：12</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：西羅亞ê 池 [ SE-LÔ-A Ê TÎ ]</td>
                          </tr>
                          <tr>
                            <td class="gy12" align="left">作者：編輯部 Phian-chip-pō͘͘</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-12524.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-12524.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-12524.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-12524.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-12524.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t5a0p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p style="text-align: center;"><span style="font-size: medium;">西羅亞ê 池<br />編輯室<br />1965.12.01 P.12-15、18</span>
<p style="text-align: left;">人物：<br />青瞑人。<br />過路人A， B， C， D， E。<br />法利賽人1， 2， 3。<br />青瞑人ê老父。<br />青瞑人ê老母。<br />其他群眾。<br />時間<br />耶穌在世中。<br />所在：<br />耶路撒冷城外，西羅亞 ê 池邊。<br />隔一條鬧熱ê路ê hit 旁，有真清 ê西羅亞池。 Tī 池邊有發一jiah一jiah ê蘆葦。對 chia看過去有耶路撒冷ê聖殿，hit個白色照著太陽會反射。是靜靜春天ê早起時。</p>
<p style="text-align: left;">幕開<br />青瞑人柺á tok-leh tok-leh, 對 正旁 登場。<br />青： O͘h! 到 lah， 到 lah，有鼻著真靜 ê水 hiàn， (柺á tuh-leh行2, 3 步)細膩leh， m̄-thang chhū-倒。<br />青瞑人用柺á 勻-á tuh-leh tuh-leh行-oá tî邊。過路人對倒旁趕緊起來。<br />過路 A：掠準是啥人leh， tō是平時tī聖殿ê門口teh求施捨ê乞食。Tiàm 這個池邊sô-來sô-去，若跋落去leh。<br />青： 多謝，真對不住，請chhoā我khah oá水邊leh,好m̄？<br />過路 B：是beh chhòng甚麼？目睭一下無看見，m̄敢teh想beh 自殺 leh？<br />青： 自殺...實在也bat想beh死，親像chiah-nih無自由，不如死死leh.。也bat 幾-nā 擺 án-ni想總是...<br />過路 C：也taⁿ決定beh死no͘h，也soà 想 beh叫阮kā你安排善後nih。<br />青： m̄是，m̄是，今-á-日 ê我是滿有ǹg望ê，請恁看我ê目睭leh。<br />過路 A： (Kap B， C，相看，笑笑講) 按怎，阮看leh。<br />過路 C： Hǹg， he目睭m̄知糊甚麼物？<br />過路 A：好，路糊糜 lah。<br />青：這是拿撒勒ê耶穌kā我糊 ê。 也耶穌叫我來西羅亞池洗，所以趕緊ài 洗洗leh。淺khah 緊 chhoā我oá-去水邊leh，拜託。<br />過路 A： Hǹg， hō͘耶穌kā你糊 ê ò͘。 M̄-kú耶穌kiám會醫治出世就無看見ê 青瞑人leh，穩當是teh 安 狗心no͘h！<br />過路 C：是lah，穩當是án-ni lah。耶穌是想講你這無法度thang看見，所以烏白kā你講。真正無法度。<br />青：請恁 m̄-thang án-ni講：我知耶穌m̄是hit款pián-仙-á， 自到-taⁿ 伊所做ê事攏無有hit款無影 chiah-ê.<br />過路 C： oà--ah，你ê目睭若會開，我甘願倒頭栽peh聖殿êgîm-á hō͘你看。<br />過路 B：無代無誌變這款把戲，你若無人氣，做乞食就m̄免想beh分有。<br />青： (身軀chhoah一下)。無要緊，我無boē記得耶穌所講ê話(腳 chhip-leh chhip-leh，soà àⁿ落去用4 腳 chhip oá去水邊)。<br />過路 A： Hà！soà teh 起khong。<br />過路 B：死神teh chhē 伊。<br />過路 C： Ah！ Ah！ 會 chhū落去水內。青瞑人hò͘水洗目睭。<br />過路 B：真出力teh洗。<br />過路 C： Hà，無法度。青瞑人雄雄 peh起來，出歡喜ê 聲。<br />青： Ah！有看見，有看見，目睭有看見(peh起來跳，走到tī中央，腳thí開，手kia̍h koân， 看天，其餘ê人攏goân-ngia̍h)。Hò͘！ chiah-nih suí，he就是天 ò͘ (指前後，左右) he就是草埔ò͘！ Hiah-nih suí ê 色， hit個高高ê所在就是山！有看見，有看見，(雄雄發見家己，看家己ê手)，這是甚麼！o͘h，是手(問過路人)，是m̄？這是指頭á， 1， 2， 3， 4......<br />有10 隻 (腳 kia̍h高)這是腳， án-ni一步一步thang行(手 hìⁿ-leh, hìⁿ-leh行來行去)。</p>
<p style="text-align: left;">※※</p>
<p style="text-align: left;">法利賽3人對 正旁起來，khiā teh 看 hit個青瞑人。<br />法 1： (雄雄行oá-去，對手掠--teh)。恬恬，你是啥人。今-á-日是安歇日，toà 這路裡tiô-來tiô-去，真無謹慎。<br />青： (hō͘人hoah一下，soà 歹勢歹勢，總是真歡喜)。先生，我因為真歡喜，歡喜到 boē顧得。<br />法 2：是teh 歡喜甚麼，tī安歇日án-ni做是犯律法ê。<br />法 3： 會妨害交通。<br />青：我m̄是teh tiô跳，是目睭得看見teh歡喜。<br />法 2： 烏白講：天光目睭就看見是應該ê， 犯律法就是犯罪，beh告tī議會ô͘。<br />青：我到頭-tú-á是青瞑人，也現今得著看見。<br />法 2：甚麼，講hit號無ê (對眾人)恁大家，這個kiám真正有青瞑？<br />過路 A： (踏一步進前)。是，到 tú-á 伊實在是青瞑。<br />過路 B：昨昏iáu坐tī聖殿ê門teh求乞。<br />法 3： 若講án-ni， ná親像bat看見。(對 青瞑人)也是thài會連鞭變有看見？<br />法 1：詳細講看覓。<br />青：有一個叫耶穌ê，伊將土糜糊tī我ê目睭，叫我來西羅亞ê 池去洗，所以我就án-ni做，也就得著看見。<br />法利賽人大家相看，恬恬。青瞑人m̄-kam m̄-kam khioh柺á起來，想beh 退場。<br />法 1： 慢且是，hit個耶穌tī tó位？<br />青：我m̄知。<br />法 2： 若無老實講：是對你不利ô͘。<br />法 3：你是kap耶穌結黨teh 騙人m̄！<br />青： 伊是大先知，先知人thái 會 騙人。<br />法 2： Hǹg，你有對耶穌得著錢好？<br />青：得著比金錢khah好ê。<br />法 2：得著甚麼？<br />青：啥事我親像罪人teh受審問？比金錢khah好ê就是開我 ê目睭。<br />法 3： hit個耶穌是無守律法 ê， hit款人m̄是先知。<br />青：耶穌kiám án-ni。 Kiám-chhái án-ni講是失禮，我看恁是真自高ê。耶穌的確m̄是hit款人。伊真仁慈，親像我這款乞食，人伊也用手攪土kā我糊。<br />法 2：你是對阮法利賽黨 beh反抗m̄？<br />青： m̄是，m̄是，是照所想án-ni講nā-tiāⁿ.<br />對 正旁已經有hè ê 青瞑人ê父母相牽手出來，攏是穿bái-bái.<br />父： O͘h！你thái 會 tī chia。<br />母： Cha-暝你是去tó位？也無tńg來厝裡， 恁爸爸 kap我通暝無睏煩惱你。<br />青： Ah，爸爸，媽媽，請恁歡喜，我ê目睭已經看見lah，出世到 taⁿ頭一擺看著恁ê面。無有比這個 khah歡喜ê.<br />父：甚麼，(看青瞑人ê面)。O͘h！你ê目睭得著開，這真奇妙！<br />母： (抱青瞑人)目睭得著開 (哮)。<br />法 1： (對父母) oé， oé， 恁 ài謹慎，今á日是安歇日。這個實在是恁 ê 囝 mah， kiám出世就青瞑 mah？<br />青瞑人ê父母看見是法利賽人，就趕緊對 in行禮。<br />父：是，是，是阮ê 囝。<br />母：真可憐，對出世就青瞑.<br />法 3： Kiám m̄是假做青瞑--ê。<br />青： iáu teh 疑-ngái mah。<br />父： Aih (對伊ê 囝)這，m̄知甚麼原因，對出世就雙目攏無開。也現在得著看見，這攏是上帝ê恩惠。<br />母： (對法利賽人tàm-頭)這攏是對 恁 ê祈禱所致蔭 ê.<br />青： 媽媽， m̄是lah， in kap我攏無甚麼干涉。實在是昨昏對我這身命感覺厭世，就昨暝 tī西羅亞池邊sô-來sô-來，到天光hit時陣，我聽見10 外人ê 腳步聲 tī teh來，也對 in所teh講ê話知影是耶穌kap伊ê 學生，因為我tī聖殿teh求乞 bat聽見耶穌ê話。Hit中間學生ê一個對耶穌講：「先生，這個 青瞑人，是對 chī-chuī犯罪所致， 抑是是對伊ê父母所犯ê罪？」hit個學生所講ê 「這個」就是我。<br />父：也耶穌按怎 kā 伊應？<br />青：耶穌án-ni kā伊講，「也m̄是這人，伊ê父母也無。獨獨是上帝ê榮光beh 對 這這人來顯明。」伊就將土糜糊 tī我ê目睭，叫我去西羅亞ê 池洗。聽著耶穌chiah ê話，對我ê心底就有一款ê力chhèng出來。<br />母： 對 án-ni你就照耶穌ê話去做好。<br />青：是，án-ni目睭就得著開。. 爸爸，媽媽，我是hō͘耶穌kā我開目睭ê。<br />法 3： hit個耶穌是罪人。<br />青：是罪人á m̄是，我m̄知，我只有知伊是sòng-鄉ê，哀傷ê，破病ê， 青瞑 ê，跛腳ê ê朋友。開我ê目睭是真好ê證據。<br />法 1：講甚麼，你想beh教示阮法利賽人mah？<br />青：教示人ê是恁，我是將實在ê事......<br />法 1： (親像teh háⁿ ê款) teh講甚麼話！<br />父：你khah 緊 kā in 說多謝， thang tńg來去。<br />青： Thái tō kā in 說多謝。 tńg來去。<br />法 3： 慢且是，ài koh問你一項事。耶穌是用按怎開你ê目睭？<br />青：已經kā 恁講幾-nā擺 lah。問到 hiah詳細，恁也是想beh做耶穌ê學生nih。<br />法 3：講甚麼，khah 失禮。親像你這款ê chiah是hit個草地木匠ê學生。阮是摩西ê學生。摩西是直接對上帝聽著命令ê.<br />青：耶穌確實是比恁，也比摩西koh-khah gâu。 Tī聖經也無記摩西bat醫好出世就青瞑 ê。親像這款神蹟，自有世間以來未bat聽著。 若耶穌m̄是上帝ê 囝，也boē-thang 開 青瞑人ê目睭。<br />法 1： (對其他ê法利賽人) chhap 這號痟人，teh-beh boē 赴禮拜lah，咱來去。<br />法 2：是，是，chhiân真久lah，來去(對 青瞑人) oé， 痟--ê。<br />青：我m̄是痟--ê。<br />法 2： 對阮看，你m̄是正經ê。<br />青： 若我看恁，也m̄是正經ê， koh 恁是臭耳 兼 青瞑 ê。<br />法 3：講甚麼無禮 ê話。<br />青： Kiám m̄是án-ni。 Khah講to聽無ê 耳，看也看無ê目睭......<br />法利賽人3，去，起來走oá 對 青瞑人ê手掠--teh.<br />法 3： Hǹg， 這款狡怪，謗瀆上帝ê榮光kap律法ê罪，阮beh告你tī公會。來！(對其餘ê法利賽)我beh 拖伊來去公會，請恁先去。<br />青：我是按怎 (受掠ê手滾開)。<br />法 1：因為你犯罪，所以阮beh告你tī公會。Koh無久，你就beh tī城外hō͘人用石頭tìm死。定定。<br />法 3： (koh再拖 青瞑人ê手)。來！<br />青： (Ná行，ǹg法利賽人)。恁 kiám有權 thang審判人ê是上帝。Hō͘上帝無得著榮光ê kiám m̄是恁？ 恁就是假好ê人。<br />法 1： 若 據在你講，soà一直講無禮 ê話。<br />法 2： 若有不平chiah來公會講。<br />法利賽人3，將oá來ê父母tùn走，chhoā 青瞑人對倒旁落去。<br />法 1： (對法利賽2)。實在真可惡。<br />法 2： Koh一個khah可惡ê是煽動 chiah ê愚民 ê草地木匠ê耶穌。<br />法 1：是，hit個若無khah 緊 kā 除掉， (看hiah ê tī hia teh躊躇ê父母)恁 chiah ê老人，家己ê 囝著kam-tok hō͘好。<br />父母：是，是，好。<br />法利賽人行去正旁， 群眾分開tī左右。<br />法 2： 恁大家，攪擾恁ho͘N3。<br />過路 A： Boē ò͘， boē ò͘。<br />法 1： 恁大家也是beh去聖殿ho͘N3？<br />過路人：是，是。<br />法 2： (對 法 1)。Taⁿ咱來去。<br />法利賽人，過路人，父母閃 tī 正旁，就對 倒旁法利賽3，走到雄-kài-kài出來khiā tī中央。<br />法 3：小囝 leh，走tó-去，小寡無teh注意，hit個假 青瞑 ê soà走去，真狡怪。<br />對 正旁 過路人D， E，行到。<br />法 3： oé， oé，請問leh。<br />過路 D： Hâⁿ！<br />法 3： 恁有看著一個乞食人無？<br />過路 E：乞食款ê人，hàⁿ！ tú-á tī hia (指行來ê所在) kap 4， 5 個人相 閃身，不敢tī hit中間。<br />法 3： Hǹg， 穩當是(對 正旁落去)。<br />過路 D： (看hit個落去ê後影)。這陣 ê猶太人攏mā是m̄-成 人。<br />過路 E： 除去祭司kap法利賽人，kap抽餉ê以外攏mā án-ni。<br />過路 D， E： Hà, hà (ná笑，對 倒旁落去)。<br />對 倒旁 青瞑人勻-á 出來，khiā tī西羅亞ê 池邊。<br />青： (靜靜teh看水面)。出世到 taⁿ頭一擺 看著 ê世界，實在是想像以上ê suí。總是所看著人ê面，thái hiah-nih 歹看。(停一下)。Ah！我iáu-未 對耶穌說多謝，來去chhē耶穌，對伊講我有照伊所講ê去做，就目睭果然得著看見。出世以來頭一擺看著天地自然ê suí。我歡喜到 boē顧得。總是看著人ê形狀chiah 歹看soà失望。Hiah ê teh sáng-勢 ê 法利賽人抑是經學士，做hō͘上帝無歡喜也掠做無要緊(不知不覺中已經跪 teh beh祈禱ê姿勢)。主耶穌，hiah ê人是teh想beh 害你。主耶穌，請對這霎 hō͘我做你ê奴僕，thang報萬分 ê 一份 ê 恩。 (Khiā起來)。是，趕緊來去kā伊拜託。我著做耶穌ê奴僕，thang 當面 kap法利賽人交戰。<br />青瞑人行對 正旁去，對後面有聲。<br />聲：請等候 leh。<br />青： (越頭)。是甚麼人。<br />聲：你kiám beh信上帝ê 囝。<br />青： Hiah奇怪，也無看著人。<br />青瞑人注意看左旁， ná親像看著人行2， 3進前。<br />青：你是chī-chuī？<br />聲： 拿撒勒 ê耶穌。<br />青： (跪落去)。O͘h！主耶穌。<br />聲：你kiám有信我是上帝ê 囝。<br />青：主ah！我信，你是上帝ê 囝，是主基督。<br />聲： 若信，著背十字架來tè我。<br />青：是，無論是監獄，抑是刑場......<br />舞台小寡暗，合唱ê 聲忽然起，合唱中幕關。</p>
</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-12524.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t5a0p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p style="text-align: center;">SE-LÔ-A Ê TÎ<br />Phian-chhip-sek<br />1965.12.01 P.12-15、18
<p style="text-align: left;">Jîn-bu̍t：<br />Chhiⁿ-mî lâng.<br />Kè-lō͘ lâng A, B, C, C, E.<br />Hoat-lī-sài lâng 1, 2, 3.<br />Chhiⁿ-mî lâng ê lāu-pē.<br />Chhiⁿ-mî lâng ê lāu-bú.<br />Kî-thaⁿ kûn-chiòng.<br />Sî-kan<br />Iâ-so͘ chāi sè tiong.<br />Só͘-chāi：<br />Iâ-lō͘-sat-léng siâⁿ-goā, Selô-a ê tî piⁿ.<br />Keh chi̍t tiâu nāu-jia̍t ê lō͘ ê hit pêng, ū chin chheng ê Se-lô-a tî. Tī tî piⁿ ū hoat chi̍t jiah chi̍t jiah ê lô͘-uí. Tuì chia khoàⁿ kè-khì ū Iâ-lō͘-sat-léng ê sèng-tiān, hit ê pe̍h-sek chiò tio̍h thài-iông oē hoán-siā. Sī chēng-chēng chhun-thiⁿ ê chá-khí-sî.</p>
<p style="text-align: left;">Bō͘ khui<br />Chhiⁿ-mî lâng koáiⁿ-á tok-leh tok-leh, tuì chiàⁿ-pêng teng-tiûⁿ.<br />Chhiⁿ： O͘h! Kàu lah, kàu lah, ū phīⁿ-tio̍h chin chēng ê chuí jiàn, (koáiⁿ-á tuh-leh kiâⁿ 2, 3 pō͘) soè-jī leh, m̄-thang chhū-tó.<br />Chhiⁿ-mî lâng ēng koáiⁿ-á ûn-á tuh-leh tuh-leh kiâⁿ-oá tî piⁿ. Kè-lō͘ lâng tuì tò-pêng koáⁿ-kín khí-lâi.<br />Kè-lō͘ A： Lia̍h-chún sī siáⁿ lâng leh, tō sī pêng-sî tī sèng-tiān ê mn̂g-kháu teh kiû siá-sì ê khit-chia̍h. Tiàm chit ê tî piⁿ sô-lâi sô-khì, nā poa̍h lo̍h-khì leh.<br />Chhiⁿ： To-siā, chin tuì put-chū, chhiáⁿ chhoā goá khah oá chuí-piⁿ leh, hó m̄?<br />Kè-lō͘ B： Sī beh chhòng sím-mi̍h? Ba̍k-chiu chi̍t-ē bô khoàⁿ-kìⁿ, m̄-káⁿ teh siūⁿ beh chū-sat leh?<br />Chhiⁿ： Chū-sat... si̍t-chāi iā bat siūⁿ beh sí, chhin-chhiūⁿ chiah-nih bô chū-iû, put-jû sí-sí leh... iā bat kuí-nā pái án-ni siūⁿ. Chóng-sī......<br />Kè-lō͘ C： iā taⁿ koat-tēng beh sí no͘h, iā soà siūⁿ beh kiò goán kā lí an-pâi siān-āu nih.<br />Chhiⁿ： M̄-sī, m̄-sī, kin-áji̍t ê goá sī moá ū ǹg-bāng ê, chhiáⁿ lín khoàⁿ goá ê ba̍k-chiu leh.<br />Kè-lō͘ A： (Kap B, C, saⁿ khoàⁿ, chhiò chhiò kóng) án-choáⁿ, goán khoàⁿ leh.<br />Kè-lō͘ C： Hǹg, he ba̍k-chiu m̄-chai kô͘ sím-mi̍h mi̍h?<br />Kè-lō͘ A： Ho͘N3, lō͘-kô͘-bê lah.<br />Chhiⁿ： Che sī Ná-sat-le̍k ê Iâ-so͘ kā goá kô͘ ê. iā Iâ-so͘ kiò goá lâi Se-lô-a tî soé, só͘-í koáⁿ-kín ài soé-soé leh. Chhián khah kín chhoā goá oá-khì chuí-piⁿ leh, pài-thok.<br />Kè-lō͘ A： Hǹg, hō͘ Iâ-so͘ kā lí kô͘ ê ò͘. M̄-kú Iâ-so͘ kiám oē i-tī chhut-sì chiū bô khoàⁿ-kìⁿ ê chhiⁿ-mî lâng leh, ún-tàng sī teh an káu-sim no͘h!<br />Kè-lō͘ C： Sī lah, ún-tàng sī án-ni lah. Iâ-so͘ sī siūn kóng lí che bô hoat-tō͘ thang khoàⁿ-kìⁿ, só͘-í o͘-pe̍h kā lí kóng. Chin-chiàⁿ bô hoat-tō͘.<br />Chhiⁿ： Chhiáⁿ lín m̄-thang án-ni kóng, goá chai Iâ-so͘ m̄-sī hit khoán pián-sian-á, chū-kàu-taⁿ I só͘ choè ê sū lóng bô ū hit khoán bô iáⁿ chiah ê.<br />Kè-lō͘ C： oà--ah, lí ê ba̍k-chiu nā oē khui, goá kam-goān tò-thâu-chai peh sèng-tiān ê gîm-á hō͘ lí khoàⁿ.<br />Kè-lō͘ B： Bô tāi bô chì pìⁿ chit khoán pá-hì, lí nā bô jîn-khì, choè khit-chiah chiū m̄-bián siūⁿ beh pun ū.<br />Chhiⁿ： (Seng-khu chhoah chi̍t-ē). Bô iàu-kín, goá bô boē kì-tit Iâ-so͘ só͘ kóng ê oē (kha chhip-leh chhip-leh, soà àⁿ lo̍h-khì ēng 4 kha chhip oá khì chuí-piⁿ).<br />Kè-lō͘ A： Hà! soà teh khí khong.<br />Kè-lō͘ B： Sí sîn teh chhē i.<br />Kè-lō͘ C： Ah! ah! oē chhū lo̍h khì chuí lāi. Chhiⁿ-mî lâng hò͘ chuí soé ba̍k-chiu.<br />Kè-lō͘ B： Chin chhut-la̍t teh soé.<br />Kè-lō͘ C： Hà, bô hoat-tō͘. Chhiⁿ-mî lâng hiông-hiông peh khí-lâi, chhut hoaⁿ-hí ê siaⁿ.<br />Chhiⁿ： Ah! ū khoàⁿ-kìⁿ, ū khoàⁿ-kìⁿ, ba̍k-chiu ū khoàⁿ-kìⁿ (peh khí-lâi thiàu, cháu kàu tī tiong-ng, kha thí-khui, chhiú kia̍h koân, khoàⁿ thiⁿ, kî-û ê lâng lóng goân-ngia̍h). Hò͘! chiah-nih suí, he chiū-sī thiⁿ ò͘ (kí chêng-āu, chó͘-iū) he chiū-sī chháu-po͘ ò͘! Hiah-nih suí ê sek, hit ê koâiⁿ-koâiⁿ ê só͘-chāi chiū-sī soaⁿ! Ū khoàⁿ-kìⁿ, ū khoàⁿ-kìⁿ, (hiông-hiông hoat-kiàn ka-kī, khoàⁿ ka-kī ê chhiú), che sī sím-mi̍h! o͘h, sī chhiú (mn̄g kè-lō͘ lâng), sī m̄? Che sī chńg-thâu-á, 1, 2, 3, 4......ū 10 ki( kha kia̍h koâiⁿ) che sī kha, án-ni chi̍t-pō͘ chi̍t pō͘ thang kiâⁿ (chhiu hìⁿ-leh, hìⁿ-leh kiâⁿ-lâi kiâⁿ-khì).</p>
<p style="text-align: left;">※※</p>
<p style="text-align: left;">Hoat-lī-sài 3 lâng tuì chiàⁿ-pêng khí-lâi, khiā teh khoàⁿ hit ê chhiⁿ-mî lâng.<br />Hoat 1： (Hiông-hiông kiâⁿ oá-khì, tuì chhiú lia̍h--teh). Tiām-tiām, lí sī siáⁿ-lâng. Kin-á-ji̍t sī an-hioh-ji̍t, toà chit lō͘-nih tiô-lâi tiô-khì, chin bô kín-sīn.<br />Chhiⁿ： (Hō͘ lâng hoah chi̍t-ē, soà pháiⁿ-sè pháiⁿ-sè, chóng-sī chin hoan-hí). Sian-siⁿ, goá in-uī chin hoaⁿ-hí, hoaⁿ-hí kàu boē kò͘-tit.<br />Hoat 2： Sī teh hoan-hí sím-mi̍h, tī an-hioh-ji̍t án-ni choè sī hoān lu̍t-hoat ê.<br />Hoat 3： oē hông-hāi kau-thong.<br />Chhiⁿ： Goá m̄-sī teh tiô-thiàu, sī ba̍k-chiu tit khoàⁿ-kìⁿ teh hoaⁿ-hí.<br />Hoat 2： O͘-pe̍h kóng, thiⁿ-kng ba̍k-chiu chiū khoàⁿ-kìⁿ sī eng-kai ê, hoān lu̍t-hoat chiū sī hoān-choē, beh kò tī gī-hoē ô͘.<br />Chhiⁿ： Goá kàu thâu-tú-á sī chhiⁿ-mî lâng, iā hiān-kim tit-tio̍h khoàⁿ-kìⁿ.<br />Hoat 2： Sím-mi̍h, kóng hit hō bô ê (tuì chèng-lâng) lín tāi-ke, chit ê kiám chin-chiàⁿ ū chhiⁿ-mî?<br />Kè-lō͘ A： (Ta̍h chi̍t pō͘ chìn-chêng). Sī, kàu tú-á i si̍t-chāi sī chhiⁿ-mî.<br />Kè-lō͘ B： Cha-hng iáu chē tī sèng-tiān ê mn̂g teh kiû-khit.<br />Hoat 3： Nā kóng án-ni, ná chhin-chhiūⁿ bat khoàⁿ-kìⁿ. (Tuì chhiⁿ-mî lâng) iā sī thài oē liâm-piⁿ pìⁿ ū khoàⁿ-kìⁿ?<br />Hoat 1： Siông-sè kóng khoàⁿ-māi.<br />Chhiⁿ： Ū chi̍t ê kiò Iâ-so͘ ê, I chiong thô͘-bê kô͘ tī goá ê ba̍k-chiu, kiò goá lâi Se-lô-a ê tî khì soé, só͘-í goá chiū án-ni choè, iā chiū tit-tio̍h khoàⁿ-kìⁿ.<br />Hoat-lī-sài lâng tāi-ke saⁿ khoàⁿ, tiām-tiām. Chhiⁿ-mî lâng m̄-kam m̄-kam khioh koáiⁿ-á khí-lâi, siūⁿ beh thè tiûⁿ.<br />Hoat 1： Bān-chiah-sī, hit ê Iâ-so͘ tī tó-uī?<br />Chhiⁿ： Goá m̄-chai.<br />Hoat 2： Nā bô láu-sit kóng, sī tuì lí put-lī ô͘.<br />Hoat 3： Lí sī kap Iâ-so͘ kiat-tóng teh phiàn lâng m̄!<br />Chhiⁿ： I sī toā sian-ti, sian-ti lâng thái oē phiàn lâng.<br />Hoat 2： Hǹg, lí ū tuì Iâ-so͘ tit-tio̍h chîⁿ ho͘N3?<br />Chhiⁿ： Tit-tio̍h pí kim-chîⁿ khah hó ê.<br />Hoat 2： Tit-tio̍h sím-mi̍h?<br />Chhiⁿ： Siáⁿ-sū goá chhin-chhiūⁿ choē-jîn teh siū sím-mn̄g? Pí kim-chîⁿ khah hó ê chiū-sī khui goá ê ba̍k-chiu.<br />Hoat 3： Hit ê Iâ-so͘ sī bô siú lū-hoat ê, hit khoán lâng m̄-sī sian-ti.<br />Chhiⁿ： Iâ-so͘ kiám án-ni. Kiám-chhái án-ni kóng sī sit-lé, goá khoàⁿ lín sī chin chū-ko ê Iâ-so͘ tek-khak m̄-sī hit khoán lâng. I chin jîn-chû, chhin-chhiūⁿ goá chit khoán khit-chia̍h, lâng I iā ēng chhiú kiáu thô͘ kā goá kô͘.<br />Hoat 2： Lí sī tuì goán Hoat-lī-sài tóng beh hoán-khòng m̄?<br />Chhiⁿ： M̄-sī, m̄-sī, sī chiàu só͘ siūⁿ án-ni kóng nā-tiāⁿ.<br />Tuì chiàⁿ-pêng í-keng ū hè ê chhiⁿ-mî lâng ê pē-bú saⁿ khan chhiú chhut-lâi, lóng sī chhēng bái-bái.<br />Pē： O͘h! lí thái oē tī chia.<br />Bú： Cha-mî lí sī khì tó-uī? iā bô tńg-lâi chhù-nih, lín pa-pa kap goá thong mî bô khùn hoân-ló lí.<br />Chhiⁿ： Ah, pa-pa, ma-ma, chhiáⁿ lín hoaⁿ-hí, goá ê ba̍k-chiu í-keng khoàⁿ-kìⁿ lah, chhut-sì kàu taⁿ thâu chi̍t pái khoàⁿ-tio̍h lín ê bīn. Bô ū pí chit ê khah hoaⁿ-hí ê.<br />Pē： Sím-mi̍h, (khoàⁿ chhiⁿ-mî lâng ê bīn). O͘h! lí ê ba̍k-chiu tit-tio̍h khui, che chin kî-biāu!<br />Bú： (Phō chhiⁿ-mî lâng) ba̍k-chiu tit-tio̍h khui (háu).<br />Hoat 1： (Tuì pē-bú) oé, oé, lín ài kín-sīn, kin-á-ji̍t sī an-hio̍h-ji̍t. chit ê si̍t-chāi sī lín ê kiáⁿ mah, kiám chhut-sì chiū chhiⁿ-mî mah?<br />Chhiⁿ-mî lâng ê pē-bú khoàⁿ-kìⁿ sī Hoat-lī-sài lâng, chiū koáⁿ-kín tuì in kiâⁿ lé.<br />Pē： Sī, sī, sī goán ê kiáⁿ.<br />Bú： Chin khó-lîn, tuì chhut-sì chiū chhiⁿ-mî.<br />Hoat 3： Kiám m̄-sī ké-choè chhiⁿ-mî--ê.<br />Chhiⁿ： iáu teh gî-ngái mah.<br />Pē： Aih (tuì i ê kiáⁿ) che, m̄-chai sím-mi̍h goân-in, tuì chhut-sì chiū siang ba̍k lóng bô khui. iā hiān-chāi tit-tio̍h khoàⁿ-kìⁿ, che lóng sī Siōng-tè ê un-huī.<br />Bú： (Tuì Hoat-lī-sài lâng tàm-thâu) che lóng sī tuì lín ê kî-tó só͘ tì-ìm ê.<br />Chhiⁿ： Ma-ma, m̄-sī lah, in kap goá lóng bô sím-mi̍h kan-sia̍p. si̍t-chāi sī cha hng tuì goá che sin-miā kám-kak iàm-sè, chiū cha-mî tī Se-lô-a tî piⁿ sô-lâi sô-lâi, kàu thiⁿ-kng hit sî-chūn, goá tiaⁿ-kìⁿ 10 goā lâng ê kha-po͘-siaⁿ tī teh lâi, iā tuì in só͘ teh kóng ê oē chai-iáⁿ sī Iâ-so͘ kap I ê ha̍kseng. In-uī goá tī sèng-tiān teh kiû-khit bat thiaⁿ-kìⁿ Iâ-so͘ ê oē. Hit tiong-kan ha̍k-seng ê chi̍t ê tuì Iâ-so͘ kóng, "Sian-siⁿ, chit ê chhiⁿ-mî lâng, sī tuì chī-chuī hoān-choē só͘ tì, á-sī sī tuì i ê pē-bú só͘ hoān ê choē?" Hit ê ha̍k-seng só͘ kóng ê "chit ê" chiū-sī goá.<br />Pē： iā Iâ-so͘ án-choáⁿ kā i ìn?<br />Chhiⁿ： Iâ-so͘ án-ni kā i kóng, "iā m̄-sī chit lâng, i ê pē-bú iā bô. To̍k-to̍k sī Siōng-tè ê êng-kng beh tuì chit chit lâng lâi hián-bêng." I chiū chiong thô͘-bê kô͘ tī goá ê ba̍k-chiu, kiò goá khì Se-lô-a ê tî soé. Thiaⁿ-tio̍h Iâ-so͘ chiah ê oē, tuì goá ê sim-té chiū ū chi̍t khoán ê la̍t chhèng chhut-lâi.<br />Bú： Tuì án-ni lí chiū chiàu Iâ-so͘ ê oē khì choè ho͘N3.<br />Chhiⁿ; Sī, án-ni ba̍k-chiu chiū tit-tio̍h khui. Pa-pa, ma-ma, goá sī hō͘ Iâ-so͘ kā goá khui ba̍k-chiu ê.<br />Hoat 3： Hit ê Iâ-so͘ sī choē-jîn.<br />Chhiⁿ： Sī choē-jîn á m̄-sī, goá m̄-chai, goá chí-ū chai I sī sòng-hiong ê, ai-siong ê, phoà-pīⁿ ê, chhiⁿ-mî ê, pái-kha ê ê pêng-iú. Khui goá ê ba̍k-chiu sī chin hó ê chèng-kù.<br />Hoat 1： Kóng sím-mi̍h, lí siūⁿ beh kà-sī goán Hoat-lī-sài lâng mah?<br />Chhiⁿ： Kà-sī lâng ê sī lín, goá sī chiong si̍t-chāi ê sū......<br />Hoat 1： (Chhin-chhiūⁿ teh háⁿ ê khoán) teh kóng sím-mi̍h oē!<br />Pē： Lí khah kín kā in seh to-siā, thang tńg-lâi-khì.<br />Chhiⁿ： Thái tō kā in seh to-siā. Tńg-lâi-khì.<br />Hoat 3： Bān-chiah-sī, ài koh mn̄g lí chi̍t hāng sū. Iâ-so͘ sī ēng án-choáⁿ khui lí ê ba̍k-chiu?<br />Chhiⁿ： Í-keng kā lín kóng kuí-nā pái lah. Mn̄g kàu hiah siông-sè, lín iā sī siūⁿ beh choè Iâ-so͘ ê ha̍k-seng nih.<br />Hoat 3： Kóng sím-mi̍h, khah sit-lé. Chhin-chhiūⁿ lí chit khoán ê chiah sī hit ê chháu-tē ba̍k-chhiūⁿ ê ha̍k-seng. Goán sī Mô͘-se ê ha̍k-seng. Mô͘-se sī ti̍t-chiap tuì Siōng-tè thiaⁿ-tio̍h bēng-lēng ê.<br />Chhiⁿ： Iâ-so͘ khak-si̍t sī pí lín, iā pí Mô͘-se koh-khah gâu. Tī Sèng-keng iā bô kì Mô͘-se bat i-hó chhut-sì chiū chhiⁿ-mî ê. Chhin-chhiūⁿ chit khoán sîn-jiah, chū ū sè-kan í-lâi bē bat thiaⁿ-tio̍h. Nā Iâ-so͘ m̄-sī Siōng-tè ê Kiáⁿ, iā boē thang khui chhiⁿ-mî lâng ê ba̍k-chiu.<br />Hoat 1： (Tuì kî-thaⁿ ê Hoat-lī-sài lâng) chhap chit hō siáu-lâng, teh-beh boē hù lé-pài lah, lán lâi-khì.<br />Hoat 2： Sī, sī, chiân chin kú lah, lâi-khì (tuì chhiⁿ-mî lâng) oé, siáu--ê.<br />Chhiⁿ： Goá m̄-sī siáu--ê.<br />Hoat 2： Tuì goán khoàⁿ, lí m̄-sī chèng-keng ê.<br />Chhiⁿ： Nā goá khoàⁿ lín, iā m̄-sī chèng-keng ê, koh lín sī chhàu-hī kiam chhiⁿ-mî ê.<br />Hoat 3： Kóng sím-mi̍h bô lé ê oē.<br />Chhiⁿ： Kiám m̄-sī án-ni. Khah kóng to thiaⁿ bô ê hī, khoàⁿ iā khoàⁿ bô ê ba̍k-chiu......<br />Hoat-lī-sài lâng 3, khì, khí-lâi cháu-oá tuì chhiⁿ-mî lâng ê chhiú lia̍h--teh.<br />Hoat 3： Hǹg, chit khoán káu-koài, pòng-to̍k Siōng-tè ê êng-kng kap lu̍t-hoat ê choē, goán beh kò lí tī kong-hoē. Lâi! (tuì kî-û ê Hoat-lī-sài) goá beh thoa i lâi-khì kong-hoē, chhiáⁿ lín seng-khì.<br />Chhiⁿ： Goá sī án-choáⁿ (siū lia̍h ê chhiú kún khui).<br />Hoat 1： In-uī lí hoān-choē, só͘-í goán beh kò lí tī kong-hoē. Koh bô kú, lí chiū beh tī siâⁿ-goā hō͘ lâng ēng chio̍h-thâu tìm-sí. Tiāⁿ-tiāⁿ.<br />Hoat 3： (Koh-chài thoa chhiⁿ-mî lâng ê chhiú). Lâi!<br />Chhiⁿ： (Ná kiâⁿ, ǹg Hoat-lī-sài lâng). lín kiám ū koân thang sím-phoàⁿ lâng ê sī Siōng-tè. Hō͘ Siōng-tè bô tit-tio̍h êng-kng ê kiám m̄-sī lín? Lín chiū-sī ké-hó ê lâng.<br />Hoat 1： Nā kù-chāi lí kóng, soà it-ti̍t kóng bô lé ê oē.<br />Hoat 2： Nā ū put-pêng chiah lâi kong-hoē kóng.<br />Hoat-lī-sài lâng 3, chiong oá-lâi ê pē-bú tùn cháu, chhoā chhiⁿ-mî lâng tuì tò-pêng lo̍h-khì.<br />Hoat 1： (Tuì Hoat-lī-sài 2). Si̍t-chāi chin khó-o͘N3.<br />Hoat 2： Koh chi̍t ê khah khó-o͘N3 ê sī siàn-tōng chiah ê gû-bîn ê chháu-tè ba̍k-chhiūⁿ ê Iâ-so͘.<br />Hoat 1： Sī, hit ê nā bô khah kín kā tû-tiāu, (khoàⁿ hiah ê tī hia teh tiû-tû ê pē-bú) lín chiah ê lāu-lâng, ka-kī ê kiáⁿ tio̍h kam-tok hō͘ hó.<br />Pē-bú： Sī, sī, hó.<br />Hoat-lī-sài lâng kiâⁿ khì chiàⁿ-pêng, kûn-chiòng pun-khui tī chó-iū.<br />Hoat 2： Lín tāi-ke, kiáu-jiáu lín ho͘N3.<br />Kè-lō͘ A： Boē ò͘, boē ò͘.<br />Hoat 1： Lín tāi-ke iā sī beh khì sèng-tiān ho͘N3?<br />Kè-lō͘ lâng： Sī-sī.<br />Hoat 2： (Tuì Hoat 1). Taⁿ lán lâi-khì.<br />Hoat-lī-sài lâng, kè-lō͘ lâng, pē-bú siám tī chiàⁿ-pêng, chiū tuì tò-pêng Hoat-lī-sài 3, cháu kàu hiông-kài-kài chhut-lâi khiā tī tiong-ng.<br />Hoat 3： Sió-kiáⁿ leh, cháu tó-khì, sió-khoá bô teh chù-ì, hit ê ké chhiⁿ-mî ê soà cháu-khì, chin kàu-koài.<br />Tuì chiàⁿ-pêng kè-lō͘ lâng D, E, kiâⁿ kàu.<br />Hoat 3： oé, oé, chhiáⁿ mn̄g leh.<br />Kè-lō͘ D： Hâⁿ!<br />Hoat 3： Lín ū khoàⁿ-tio̍h chi̍t ê khit-chia̍h lâng bô?<br />Kè-lō͘ E： Khit-chia̍h khoán ê lâng, hàⁿ! tú-á tī hia (kí-kiâⁿ-lâi ê só͘-chāi) kap 4, 5 ê lâng sio siám-sin, put-káⁿ tī hit tiong-kan.<br />Hoat 3： Hǹg, ún-tàng sī (tuì chiàⁿ-pêng lo̍h-khì).<br />Kè-lō͘ D： (Khoàⁿ hit ê lo̍h-khì ê āu-iáⁿ). Chit chūn ê Iû-thài lâng lóng mā sī m̄-chiâⁿ lâng.<br />Kè-lō͘ E： Tû-khí chè-si kap Hoat-lī-sài lâng, kap thiu-hiòng ê í-goā lóng mā án-ni.<br />Kè-lō͘ D, E： Hà, hà (ná chhiò, tuì tò-pêng lo̍h-khì).<br />Tuì tò-pêng chhiⁿ-mî lâng ûn-á chhut-lâi, khiā tī Se-lô-a ê tî piⁿ.<br />Chhiⁿ： (Chēng-chēng teh khoàⁿ chuí-bīn). Chhut-sì kàu taⁿ thâu chi̍t pái khoàⁿ-tio̍h ê sè-kài, si̍t-chāi sī sióng-siōng í-siōng ê suí. Chóng-sī só͘ khoàⁿ-tio̍h lâng ê bīn, thái hiah-nih pháiⁿ khoàⁿ. (Thêng chi̍t-ē). Ah! goá iá-bē tuì Iâ-so͘ seh to-siā, lâi-khì chhē Iâ-so͘, tuì I kóng goá ū chiàu I só͘ kóng ê khì choè, chiū ba̍k-chiu kó-jiân tit-tio̍h khoàⁿ-kìⁿ. Chhut-sì í-lâi thâu chi̍t pái khoàⁿ-tio̍h thiⁿ toē chū-jiân ê suí. Goá hoaⁿ-hí kàu boē kò͘-tit. Chóng-sī khoàⁿ-tio̍h lâng ê hêng-chōng chiah pháiⁿ khoàⁿ soà sit-bāng. Hiah ê teh sáng-sè ê Hoat-lī-sài lâng á sī keng-ha̍k-sū, choè hō͘ Siōng-tè bô hoan-hí iā lia̍h choè bô iàu-kín (Put-ti put-kak tiong í-keng kuī teh beh kî-tó ê chu-sè). Chú Iâ-so͘, hiah ê lâng sī teh siūⁿ beh hāi Lí. Ch2 Iâ-so͘, chhiáⁿ tuì chit tia̍p hō͘ goá choè Lí ê lô͘-po̍k, thang pò bān hūn ê hi̍t hūn ê un. (Khiā khí-lâi). Sī, koáⁿ-kín lâi-khì kā I pài-thok. Goá tio̍h choè Iâ-so͘ ê lô͘-po̍k, thang tng-bīn kap Hoat-lī-sài lâng kau-chiàn.<br />Chhiⁿ-mî lâng kiâⁿ tuì chiàⁿ-pêng khì, tuì āu-bīn ū siaⁿ.<br />Siaⁿ： Chhiáⁿ tán-hāu leh.<br />Chhiⁿ： (oa̍t-thâu). Sī sím-mi̍h lâng.<br />Siaⁿ： Lí kiám beh sìn Siōng-tè ê Kiáⁿ.<br />Chhiⁿ： Hiah kî-koài, iā bô khoàⁿ-tio̍h lâng.<br />Chhiⁿ-mî lâng chú-ì khoàⁿ tò-pêng, ná chhin-chhiūⁿ khoàⁿ-tio̍h lâng kiâⁿ 2, 3 chìn-chêng.<br />Chhiⁿ： Lí sī chī-chuī?<br />Siaⁿ： Ná-sat-le̍k ê Iâ-so͘.<br />Chhiⁿ： (Kuī lo̍h-khì). O͘h! Chú Iâ-so͘.<br />Siaⁿ： Lí kiám ū sìn Goá sī Siōng-tè ê Kiáⁿ.<br />Chhiⁿ： Chú ah! goá sìn, Lí sī Siōng-tè ê Kiáⁿ, sī Chú Ki-tok.<br />Siaⁿ： Nā sìn, tio̍h pē si̍p-jī-kè lâi tè goá.<br />Chhiⁿ： Sī, bô-lūn sī kaⁿ-ga̍k, á-sī hêng-tiûⁿ......<br />Bú-tâi sió-khoá àm, ha̍p-chhiùⁿ ê siaⁿ hut-jiân khí, ha̍p-chhiùⁿ tiong bō͘ koaiⁿ.</p>
</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>