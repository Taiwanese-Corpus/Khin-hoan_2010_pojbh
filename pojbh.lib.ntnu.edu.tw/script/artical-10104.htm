<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-聖地訪問記(22)</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,聖地訪問記(22),Sèng-toē Hóng-būn-kì (22),台灣教會公報,劉華義">
<meta name="description" content="聖地訪問記(22)
1962.07.01   889期   p.12-14
劉華義
14)落去耶利哥
  c. 修道院。
  離拉撒路的禮拜堂約600公尺的耶利哥路正爿邊，有一座希臘正教細細">
<meta name="author" content="國立台灣師範大學台灣文化及語言文學研究所,劉華義">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-10104.htm#">台文</a>｜<a href="artical-10104.htm#">中文</a>｜<a href="artical-10104.htm#">日本語</a>｜<a href="artical-10104.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">聖地訪問記(22)</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">聖地訪問記(22) </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第889號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1962/7</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：12-14</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：聖地訪問記(22) [ Sèng-toē Hóng-būn-kì (22) ]</td>
                          </tr>
                          <tr>
                            <td class="gy12" align="left">作者：劉華義 Lâu Hoâ-gī</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-10104.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-10104.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-10104.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-10104.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-10104.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a249p1.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>聖地訪問記(22)</p>
<p>1962.07.01&nbsp;&nbsp; 889期&nbsp;&nbsp; p.12-14</p>
<p>劉華義</p>
<p>14)落去耶利哥</p>
<p>&nbsp; c. 修道院。</p>
<p>&nbsp; 離拉撒路的禮拜堂約600公尺的耶利哥路正爿邊，有一座希臘正教細細的修道院。內面有一間束結的禮拜堂。照案內的人講，這个地點就是馬大出來迎接耶穌講，「主啊！你若佇遮，我的小弟就袂死。。。」(約翰11：20-)。按呢耶穌是對耶利哥路起來，馬大聽著主來，就走出去庄外來見主。</p>
<p>&nbsp; d. 伯法其。</p>
<p>想著主彼日騎驢上聖殿，照聖經所記，「到橄欖山的伯法其佮伯大尼的時.....」(馬可11：1；馬太21：1；路加19：20)，彼个伯法其今仔日無法通稽考。連案內的人亦毋知通共阮指點，只有對聖經所記通想像，是近佇伯大尼的庄社。數念這个伯法其無名的驢主，聽著主欠用伊的時，無第二句，隨時將毋捌騎過的驢，送予主用。將伊媠的表現來比較，省察自己的時，未免得真慚愧，因為佇咱的生活中猶有濟濟毋甘心獻予主用。無名的驢主！我欲對你來學習著怎樣疼主，就是備辦便便不論甚物時通應付主的需要(馬太21：1-11；馬可11：1-11；路加19：28-44)。早時的路毋是今仔日這條柏油公路，是著盤過橄欖山尖，所以通想像當日主騎驢予學生跟隨，受眾人歡迎跁上橄欖山，然後順路落山，過汲倫溪，對東爿城門，就是對彼个叫做「黃金的門」入聖殿。</p>
<p>&nbsp; 2)耶利哥路。</p>
<p>對伯大尼看入東，目睭所看會著的攏是山閣山，無樹木的曠野；無人徛起的荒埔。佇遠遠的頭前會通看著摩押的山脈對北紲到南爿，佮猶太的曠野相對，抱死海佇in中間。車直直落崎，佇山中竄來竄去，有時若親像燕仔咧飛的輕快，有時因為轉彎濟，若親像酒醉的人的跤步，無定，搖來搖去。地面反射強烈的光線，致到予目睭毋敢直視，閣日頭的熱度強，柏油融化，對車輪下出彼號特殊的聲音。若落低，空氣的流通亦較bái，皮膚感覺翕熱，規身攏是油-汗。若是in的本地人幔in的長衫，頭蓋巾，褪赤跤，甚至有人揹行李自自在在行佇這个路上。佇這條路上有幾項通看。</p>
<p>&nbsp; a. 使徒的水泉。</p>
<p>佇倒爿的山崁跤有一个水井。阮的車停佇遐來聽案內的人的說明。拄tn̄g有牧者chhoā in的羊群來啉水，羊群圍佇水泉邊咧歇睏。照說明的講，大概的過路人到這个水泉，攏愛停來歇一下睏，或是來洗手面予伊涼一下，啉水止渴，抑是食點心。傳說講主佮學生無論落耶利哥抑是上耶路撒冷，逐擺佇遮停跤歇睏。所以將這个水泉叫做使徒的水泉。佇沙漠中有水泉的所在叫o͘-á-sì-sù。沙漠的旅客若無遮的o͘-á-sì-sù，無法通繼續in的路程，因為有時迷路揣無o͘-á-sì-sù，致到予in喪失性命佇沙漠中。所以o͘-á-sì-sù是安歇，希望，性命的象徵。「使徒的水泉」是一个小型的o͘-á-sì-sù。</p>
<p>&nbsp; b. 賊馬的岫。</p>
<p>耶利哥路是走佇高山溪溝的中間。地勢不止險要，閣因為風化的因端，有濟濟洞空，遮的洞空成做山裡野獸的岫，閣也做遐的搭布棚的遊牧百姓閃避風，雨，露水的厝，特別做遐的匪類，賊馬閃覕的所在。車咧走，毋知對佇遐的洞空欲甚物傱出來，特別佇遐的轉彎的所在閣較僫得有料通持防。現時猶會予人這款的感覺，何況佇2000年前主耶穌的時。這條路是只有一條對耶路撒冷透耶利哥的路，閣遐爾險要，所以不時有濟濟旅客受賊馬所記，當時希律王佇耶利哥附近起王宮，工事完工，致到約四萬人失業，遮的人真可能結群佇這个山路來搶劫出外人的貨物。為著有這號事實發生，咱的主對這取材料來設彼个好的撒馬利亞人的譬喻。親身走佇這條路，親目看著遮的實景，腦內咧想像早時的出外人是何等的困難。不但貨財危險，連性命也無保障。佇遮爾長的路中，若毋是有疼心，甚物人欲看顧別人佇危險中？彼个好的撒馬利亞人正是咱的主，伊未顧得伊本身，近倚來照料予魔鬼搶劫拍半死的靈魂，予咱通得著醫治佮平安。</p>
<p>&nbsp; c. 水平線。</p>
<p>案內人報阮看這條路邊的小路，直直囷對山跤落去。流傳講這條路就是東方的博士所行過的路。因為in得著主的神的指示，無對in原路去，就是對伯利恆取這條親像羊腸的小路來閃避希律王轉去(馬太2：12)。車走有遐久，佇一塊路牌邊歇睏。彼塊路牌用英語佮阿拉伯文字寫講，「Sea level」(水平線)。按呢就是咧講遮佮海水平懸。阮已經落2,600尺到海面啦。這塊路牌拄拄親像咱佇嘉義附近通看著的北回歸線的記號siāng款；是咧表示地理上特別的記號。阮的車對遮繼續閣走，按呢阮就是走佇水平線下。</p>
<p>&nbsp; d. 好的撒馬利亞人的客店。</p>
<p>&nbsp; 車離開山區拄欲入平原，佇倒爿路邊有一个檢查站。車馬以及過路人佇遮愛受官憲的檢查才准通過。拄拄佇這个檢查站的隔壁有一片倒壞的牆壁，已經無有厝蓋，只有賰遐的壁路nā-tiāⁿ。看起來佔不止大的地坪。案內的人講這片的地是耶利哥路唯一的客店。為著主設彼个好的撒馬利亞人的客店。真可惜，這間客店已經荒廢去。穩當是佇交通利便的今仔日，已經失去彼个存在的意義，因為無人欲佇山中孤獨的一間厝來歇暗。對這間古蹟，予我看著主耶穌所設的譬喻毋但出佇伊的想像nā-tiāⁿ，實在伊有採用現實的事情來配合伊的教示。伊眼光的睿敏佮想像的適應力，實在是超人--的。所以無論是浪子，拍毋見羊，拍毋見銀，智識佮愚戇的在室女，好額人佮乞食，交代銀.....等的譬喻，攏有in的現實性。發現伊有力的教示就是佮人生活的現實絞做伙。做一个說教者所著注重的，就是佇人現實的生活欲按怎來照對天來的光佇彼中間。未禁得求主賞賜這號靈竅，</p>
<p>&nbsp; e. 逃難民。</p>
<p>案內的人對車內報阮看早時耶利哥的古路。現時的路順山勢，著踅，自然較彎閣遠。看彼條路，是直直竄過山崙仔，穩當會較近，總是崎嶇。主佮伊的學生就是行這條路。這條小路猶有人咧行，因為現時治安好，無有閣發生親像早時賊馬的危險。近佇耶利哥，佇西爿一片的地，有逃難民的草寮仔佮布棚的庄社。這款的庄社真濟，我有看著三个職款的集中營，一个是近佇伯利恆，其他兩个是近佇耶利哥。也這个是siāng大--的。1948年猶太，阿拉伯戰士發生，踮佇猶太勢力下的阿拉伯人，為著欲保全性命，放棄財物，chhoā家眷走入阿拉伯地界。彼个數額不止濟。In的生活不止艱苦，因為差不多空手走出來。特別精神上所受的打擊閣較大。國家有為著in設法，特別國際的救濟機構佇遮為著遮的人服務。為著生活真悲慘，所以有禁止人翕in的寫真。基督教青年會佇遮有開學堂，來教育遮的歹命囡仔，閣也傳授手藝予in有自力謀生的路。現時有做濟濟手工品咧未，趁做生活的幫贊。Y. M. C. A. 的幹事有吩咐案內的人著chhoā阮去看in佇遐所做的事業，若是阮的案內，因為佇車內舒服紲睏去，致到予阮失去彼个機會。不過我所有看遮的人的印象，就是穿插無好，面肉消瘦，顯出厭siān，困難，較濟是褪赤跤。彼號情形實在通同情。為著遮的人心內求天父的施恩。(待續)。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-10104.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a249p1.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Sèng-tē Hóng-būn-kì (22)</p>
<p>1962.07.01&nbsp;&nbsp; 889 kî&nbsp;&nbsp; p.12-14</p>
<p>Lâu Hoâ-gī</p>
<p>14) Lo̍h khì Iâ-lī-ko</p>
<p>&nbsp; c. Siu-tō-īⁿ.</p>
<p>&nbsp; Lī Lia̍p-sat-lō͘ ê lé-pài-tn̂g iok 600 kong-chhioh ê Iâ-lī-ko lō͘ chiàⁿ-pêng piⁿ, ū chi̍t chō Hi-lia̍p Chèng-kàu soè-soè ê siu-tō-īⁿ. Lāi-bīn ū chi̍t-keng sok-kiat ê lé-pài-tn̂g. Chiàu àn-nāi ê lâng kóng, chit ê toē-tiám chiū-sī Má-tāi chhut-lâi ngiâ-chih Iâ-so͘ kóng, "Chú ah! Lí nā tī chia, goá ê sió-tī chiū boē sí..." (Iok-hān 11:20-). án-ni Iâ-so͘ sī tuì Iâ-lī-ko lō͘ khí-lâi, Má-tāi thiaⁿ-tio̍h Chú lâi, chiū cháu chhut-khì chng-goā lâi kìⁿ Chú.</p>
<p>&nbsp; d. Pek-hoat-kî.</p>
<p>&nbsp; Siūⁿ tio̍h Chú hit ji̍t khiâ lû chiūⁿ Sèng-tiān, chiàu Sèng-keng só͘ kì, "Kàu Ka-ná-soaⁿ ê Pek-hoat-kî kap Pek-tāi-nî ê sî......" (Má-khó 11:1; Má-thài 21:1; Lō͘-ka 19:20), hit ê Pek-hoat-kî kin-á-ji̍t bô hoat thang khê-khó[sic.]. Liân àn-nāi ê lâng ia̍h m̄-chai thang kā goán chí-tiám, chí-ū tuì Sèng-keng só͘-kì thang sióng-siōng, sī kūn tī Pek-tāi-nî ê chng-siā. Siàu-liām chit ê Pek-hoat-kî bô miâ ê lû chú, thiaⁿ-tio̍h Chú khiàm-ēng i ê sî, bô tē jī kù, suî-sî chiong m̄-bat khiâ-kè ê lû, sàng hō͘ Chú ēng. Chiong i suí ê piáu-hiān lâi pí-kàu, séng-chhat chū-kí ê sî, boē bián-tit chin chhàm-khuì[sic.], in-uī tī lán ê seng-oa̍h tiong iáu ū choē-choē m̄ kam-sim hiàn hō͘ Chú ēng. Bô miâ ê lû chú! Goá beh tuì lí lâi ha̍k-si̍p tio̍h cháiⁿ-iūⁿ thiàⁿ Chú, chiū-sī pī-pān piān-piān put-lūn sím-mi̍h sî thang èng-hù Chú ê su-iàu (Má-thài 21:1-11; Má-khó 11:1-11; Lō͘-ka 19:28-44). Chá-sî ê lō͘ m̄-sī kin-á-ji̍t chit-tiâu phek-iû kong-lō͘, sī tio̍h poâⁿ-kè Ka-ná-soaⁿ-chiam, só͘-í thang sióng-siōng tong-ji̍t Chú khiâ lû hō͘ ha̍k-seng kun-suî, siū chèng-lâng hoan-gêng peh chiūⁿ Ka-ná-soaⁿ, jiân-āu sūn lō͘ lo̍h-soaⁿ, kè Khip-lûn-khoe, tuì tang-pêng siâⁿ-mn̂g, chiū-sī tuì hit ê kiò-choè "N̂g-kim ê mn̂g" ji̍p Sèng-tiān.</p>
<p>&nbsp; 2) Iâ-lī-ko lō͘.</p>
<p>&nbsp; Tuì Pek-tāi-nî khoàⁿ ji̍p tang, ba̍k-chiu só͘ khoàⁿ oē tio̍h ê lóng sī soaⁿ koh soaⁿ, bô chhiū-ba̍k ê khòng-iá; bô lâng khiā-khí ê hong-po͘. Tī hn̄g-hn̄g ê thâu-chêng oē thang khoàⁿ-tio̍h Mô͘-ap ê soaⁿ-me̍h tuì pak soà kàu lâm-pêng, kap Iû-thài ê khòng-iá saⁿ tuì, phō Sí-hái tī in tiong-kan. Chhia ti̍t-ti̍t lo̍h kiā, tī soaⁿ tiong chhoàn-lâi chhoàn-khì, ū sî ná chhin-chhiūⁿ ìⁿ-á teh pe ê khin-khoài, ū sî in-uī choán-oan choē, ná chhin-chhiūⁿ chiú-chuì ê lâng ê kha-pō͘, bô tiāⁿ, iô lâi iô khì. Toē-bīn hoán-siā kiông-lia̍t ê kng-soàⁿ, tì-kàu hō͘ ba̍k-chiu m̄-káⁿ ti̍t-sī, koh ji̍t-thâu ê jia̍t-tō͘ kiông, pek-iû iông-hoà, tuì chhia-lián-ē chhut hit hō te̍k-sû ê siaⁿ-im. Ná lo̍h kē, khong-khì ê liû-thong ia̍h khah bái, phê-hu kám-kak hip-joa̍h, kui sin lóng sī iû-koāⁿ. Nā-sī in ê pún-toē lâng moa in ê tn̂g-saⁿ, thâu khàm kun, thǹg chhiah-kha, sīm-chì ū lâng phāiⁿ hêng-lí chū-chū chāi-chāi kiâⁿ tī chit ê lō͘-siōng. Tī chit tiâu lō͘-siōng ū kuí hāng thang khoàⁿ.</p>
<p>&nbsp; a. Sù-tô͘ ê chuí-choâⁿ.</p>
<p>&nbsp; Tī tò-pêng ê soaⁿ-khàm kha ū chi̍t ê chuí-chíⁿ. Goán ê chhia thêng tī hia lâi thiaⁿ àn-nāi ê lâng ê soat-bêng. Tú-tn̄g ū bo̍k-chiá chhoā in ê iûⁿ-kûn lâi lim chuí, iûⁿ-kûn uî tī chuí-choâⁿ piⁿ teh hioh-khùn. Chiàu soat-bêng ê kóng, tāi-khài ê kè-lō͘ lâng kàu chit ê chuí-choâⁿ, lóng ài thêng lâi hioh chi̍t-ē khùn, he̍k-sī lâi soé chhiú-bīn hō͘ i liâng chi̍t-ē, lim chuí chí khoah, á-sī chia̍h tiám-sim. Thoân-soat kóng Chú kap ha̍k-seng bô lūn lo̍h Iâ-lī-ko á-sī chiūⁿ Iâ-lō͘-sat-léng, ta̍k pái tī chia thêng kha hioh-khùn. Só͘-í chiong chit ê chuí-choâⁿ kiò-choè Sù-tô͘ ê chuí-choâⁿ. Tī soa-bô͘ tiong ū chuí-choâⁿ ê só͘-chāi kiò o͘-á-sì-sù. Soa-bô͘ ê lú-kheh nā bô chiah ê o͘-á-sì-sù, bô hoat thang kè-sio̍k in ê lō͘-thêng, in-uī ū sî bê-lō͘ chhē bô o͘-á-sì-sù, tì-kàu hō͘ in sòng-sit sìⁿ-miā tī soa-bô͘ tiong. Só͘-í o͘-á-sì-sù sī an-hioh, hi-bāng, sìⁿ-miā ê siōng-teng. "Sù-tô͘ ê chuí-choâⁿ" sī chi̍t ê sió-hêng ê o͘-á-sì-sù.</p>
<p>&nbsp; b. Chha̍t-bé ê siū.</p>
<p>&nbsp; Iâ-lī-ko lō͘ sī cháu tī koâiⁿ-soaⁿ khoe-kau ê tiong-kan. toē-sè put-chí hiám-iàu, koh in-uī hong-hoà ê in-toaⁿ, ū choē-choē tōng-khang, chiah ê tōng-khang chiâⁿ-choè soaⁿ-nih iá-siù ê siū, koh iā choè hiah ê tah pò͘-pîⁿ ê iû-bo̍k peh-sìⁿ siám-pī hong, hō͘, lō͘-chuí ê chhù, te̍k-pia̍t choè hiah ê huí-luī, chha̍t-bé siám-bih ê só͘-chāi. Chhia teh cháu, m̄-chai tuì tī hiah ê tōng-khang beh sím-mi̍h chông chhut-lâi, te̍k-pia̍t tī hiah ê choán-oan ê só͘-chāi koh khah oh-tit ū-liāu thang tî-hông. Hiān-sî iáu oē hō͘ lâng chit khoán ê kám-kak, hô-hòng tī 2000 nî chêng Chú Iâ-so͘ ê sî. Chit tiâu lō͘ sī chí-ū chi̍t tiâu tuì Iâ-lō͘-sat-léng thàu Iâ-lī-ko ê lō͘, koh hiah-nih hiám-iàu, só͘-í put-sî ū choē-choē lú-kheh siū chha̍t-bé só͘-kì, tng-sî Hi-lu̍t ông tī Iâ-lī-ko hū-kūn khí ông-kiong, kang-sū oân-kang, tì-kàu iok sì-bān lâng sit-gia̍p, chiah ê lâng chin khó-lêng kiat-kûn tī chit ê soaⁿ-lō͘ lâi chhiúⁿ-kiap chhut-goā lâng ê hè-mi̍h. uī-tio̍h ū chit hō sū-si̍t hoat-seng, lán ê Chú tuì che chhú chhâi-liāu lâi siat hit ê Hó ê Sat-má-lī-a lâng ê phì-jū. Chhin-sin cháu tī chit tiâu lō͘, chhin-ba̍k khoàⁿ-tio̍h chiah ê si̍t-kéng, náu-lāi teh sióng-siōng chá-sî ê chhut-goā lâng sī hô-téng ê khùn-lân. Put-tān hè-châi guî-hiám, liân sìⁿ-miā iā bô pó-chiòng. Tī chiah-nih tn̂g ê lō͘-tiong, nā m̄-sī ū thiàⁿ-sim, sím-mi̍h lâng beh khoàⁿ-kò͘ pa̍t lâng tī guî-hiám tiong? Hit ê hó ê Sat-má-lī-a lâng chiàⁿ sī lán ê Chú, I boē kò͘-tit I pún-sin, kūn-oá lâi chiàu-liāu hō͘ Mô͘-kuí chhiúⁿ-kiap phah poàⁿ-sí ê lêng-hûn, hō͘ lán thang tit-tio̍h i-tī kap pêng-an.</p>
<p>&nbsp; c. Chuí-pêng-soàⁿ.</p>
<p>&nbsp; àn-nāi lâng pò goán khoàⁿ chit tiâu lō͘-piⁿ ê sió-lō͘, ti̍t-ti̍t khûn tuì soaⁿ-kha lo̍h-khì. Liû-thoân kóng chit tiâu lō͘ chiū-sī tang-hng ê phok-sū só͘ kiâⁿ-kè ê lō͘. In-uī in tit-tio̍h Chú ê Sîn ê chí-sī, bô tuì in goân-lō͘ khì, chiū-sī tuì Pek-lī-hêng chhú chit tiâu chhin-chhiūⁿ iûⁿ-tn̂g ê sió-lō͘ lâi siám-pī Hì-lu̍t[sic.] ông tńg-khì (Má-thài 2:12). Chhia cháu ū hiah kú, tī chi̍t tè lō͘-pâi piⁿ hioh-khùn. Hit tè lō͘-pâi ēng Eng-gú kap A-lat-pek bûn-jī siá kóng, "Sea level" (chuí-pêng-soàⁿ). án-ni chiū-sī teh kóng chia kap hái-chuí pîⁿ koâiⁿ. Goán í-keng lo̍h 2,600 chhioh kàu hái-bīn lah. Chit tè lō͘-pâi tú-tú chhin-chhiūⁿ lán tī Ka-gī hū-kūn thang khoàⁿ-tio̍h ê Pak hoê-kui-soàⁿ ê kì-hō siāng-khoán; sī teh piáu-sī toē-lí-siōng te̍k-pia̍t ê kì-hō. Goán ê chhia tuì chia kè-sio̍k koh cháu, án-ni goán chiū-sī cháu tī chuí-pêng-soàⁿ ē.</p>
<p>&nbsp; d. Hó ê Sat-má-lī-a lâng ê kheh-tiàm.</p>
<p>&nbsp; Chhia lī-khui soaⁿ-khu tú beh ji̍p pêng-goân, tī tò-pêng lō͘-piⁿ ū chi̍t ê kiám-cha-chām. Chhia-bé í-ki̍p kè-lō͘ lâng tī chia ài siū koaⁿ-hiàn ê kiám-cha chiah chún thong-kè. Tú-tú tī chit ê kiám-cha-chām ê keh-piah ū chi̍t phiàn tó-hoāi ê chhiûⁿ-piah, í-keng bô ū chhù-koà, chí-ū chhun hiah ê piah-lō͘ nā-tiāⁿ. Khoàⁿ khí-lâi chiàm put-chí toā ê toē-pîⁿ. àn-nāi ê lâng kóng chit phiàn ê toē sī Iâ-lī-ko lō͘ î-it ê kheh-tiàm. uī-tio̍h Chú siat hit ê Hó ê Sat-má-lī-a lâng ê kheh-tiàm. Chin khó-sioh, chit keng kheh-tiàm í-keng hong-hoè khì. ún-tàng sī tī kau-thong lī-piān ê kin-á-ji̍t, í-keng sit-khì hit ê chûn-chāi ê ì-gī, in-uī bô lâng beh tī soaⁿ-tiong ko͘-to̍k ê chi̍t keng chhù lâi hioh àm. Tuì chit keng kó͘-chek, hō͘ goá khoàⁿ-tio̍h Chú Iâ-so͘ só͘ siat ê phì-jū m̄-nā chhut tī I ê sióng-siōng nā-tiāⁿ, si̍t-chāi I ū chhái-iōng hiān-si̍t ê sū-chêng lâi phoè-ha̍p I ê kà-sī. I gán-kong ê joē-bín kap sióng-siōng ê sek-èng-le̍k, si̍t-chāi sī chhiau-jîn--ê. Só͘-í bô-lūn sī lōng-chú, phah-m̄-kìⁿ iûⁿ, phah m̄-kìⁿ gûn, tì-sek kap gû-gōng ê chāi-sek-lú, hó-gia̍h lâng kap khit-chia̍h, kau-tāi gûn.....téng ê phì-jū, lóng ū in ê hiān-si̍t-sèng. Hoat-hiān I ū la̍t ê kà-sī chiū-sī kap lâng seng-oa̍h ê hiān-si̍t ká chò-hoé. Choè chi̍t ê soat-kàu-chiá só͘ tio̍h chù-tiōng ê, chiū-sī tī lâng hiān-si̍t ê seng-oa̍h beh án-choáⁿ lâi chiò tuì thiⁿ lâi ê kng tī hit tiong-kan. Boē kìm-tit kiû Chú siúⁿ-sù chit hō lêng-khiàu,</p>
<p>&nbsp; e. Tô-lān-bîn.</p>
<p>&nbsp; àn-nāi ê lâng tuì chhia-lāi pò goán khoàⁿ chá-sî Iâ-lī-ko ê kó͘-lō͘. Hiān-sî ê lō͘ sūn soaⁿ-sè, tio̍h se̍h, chū-jiân khah oan koh hn̄g. Khoàⁿ hit tiâu lō͘, sī ti̍t-ti̍t chhoàn-koè soaⁿ lûn-á, ún-tàng oē khah kūn, chóng-sī khi-khu. Chú kap I ê ha̍k-seng chiū-sī kiâⁿ chit tiâu lō͘. Chit tiâu sió-lō͘ iáu ū lâng teh kiâⁿ, in-uī hiān-sî tī-an hó, bô ū koh hoat-seng chhin-chhiūⁿ chá-sî chha̍t-bé ê guî-hiám. Kūn tī Iâ-lī-ko, tī sai-pêng chi̍t phiàn ê toē, ū tô-lān-bîn ê chháu-liâu-á kap pò͘-pîⁿ ê chng-siā. Chit khoán ê chng-siā chin choē, goá ū khoàⁿ-tio̍h saⁿ ê chit khoán ê chi̍p-tiong-iâⁿ, chi̍t ê sī kūn tī Pek-lī-hêng, kî-thaⁿ nn̄g ê sī kūn tī Iâ-lī-ko. iā chit ê sī siāng toā--ê. 1948 nî Iû-thài, A-lat-pek chiàn-sū hoat-seng, tiàm tī Iû-thài sè-le̍k-ē ê A-lat-pek lâng, uī-tio̍h beh pó-choân sìⁿ-miā, hòng-khì châi-bu̍t, chhoā ke-koàn cháu-ji̍p A-lat-pek toē-kài. Hit ê siàu-gia̍h put-chí choē. In ê seng-oa̍h put-chí kan-khó͘, in-uī chha-put-to khang-chhiú cháu chhut-lâi. Te̍k-pia̍t cheng-sîn-siōng só͘ siū ê táⁿ-kek koh-khah toā. Kok-ka ū uī-tio̍h in siat-hoat, te̍k-pia̍t kok-chè-tek kiù-chè ki-kò͘ tī chia uī-tio̍h chiah ê lâng ho̍k-bū. uī-tio̍h seng-oa̍h chin pi-chhám, só͘-í ū kìm-chí lâng hip in ê siá-chin. Ki-tok-kàu Chheng-liân-hoē tī chia ū khui o̍h-tn̂g, lâi kàu-io̍k chiah ê pháiⁿ-miā gín-á, koh iā thoân-siū chhiú-gē hō͘ in ū chū-le̍k bô͘ seng ê lō͘. Hiān-sî ū choè choē-choē chhiú-kang phín teh boē, thàn choè seng-oa̍h ê pang-chān. Y. M. C. A. ê kàn-sū ū hoan-hù àn-nāi ê lâng tio̍h chhoā goán khì khoàⁿ in tī hia só͘ choè ê sū-gia̍p, nā-sī goán ê àn-nāi, in-uī tī chhia-lāi su-ho̍k soà khùn-khì, tì-kàu hō͘ goán sit-khì hit ê ki-hoē. Put-kò goá só͘ ū khoàⁿ chiah ê lâng ê ìn-siōng, chiū-sī chhēng-chhah bô hó, bīn-bah siau-sán, hián-chhut ià-siān, khùn-lân, khah choē sī thǹg chhiah-kha. Hit hō chêng-hêng si̍t-chāi thang tông-chêng. uī-tio̍h chiah ê lâng sim-lāi kiû Thiⁿ-pē ê si-un.&nbsp;&nbsp;&nbsp; (Thāi-sio̍k).</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>