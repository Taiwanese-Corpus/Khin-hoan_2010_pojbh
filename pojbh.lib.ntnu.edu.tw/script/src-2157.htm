<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-死神</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,死神,SÍ SÎN,芥菜子">
<meta name="description" content="死神
　　下面所記&ecirc;，就是英國&ecirc;大詩人Geoffray Chaucer (1340-1400)所寫&ecirc;詩〈The Canterbury Tales〉&ecirc;中">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f55d974f6c2.jpg" target="src"><img src="../album/artical/49f55d974f6c2.jpg" border="0"></a></td>
          <td width="30" align="right">
          	          	  <a href="src-3900.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：死神 SÍ SÎN</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center"><strong>死</strong><strong>神</strong><strong></strong></p><br />
<p>　　下面所記&ecirc;，就是英國&ecirc;大詩人Geoffray Chaucer (1340-1400)所寫&ecirc;詩〈The Canterbury Tales〉&ecirc;中間&ecirc;一个故事。佇Canterbury &ecirc;所在有這个神社叫做St. Thomas，常常有濟濟巡禮&ecirc;人去遐參拜。大家佇路中相kap行，無聊，就相替講故事來安慰女眾。這个故事猶原是遐个巡禮者中&ecirc;一個所講--&ecirc;。</p><br />
<p>　　讀這个故事，ǹg望咱會得著多少&ecirc;教示。有三個少年人，一暗坐佇酒店teh博賭，聽見有鐘&ecirc;聲，就伸in &ecirc;頭殼佇窗仔外，看見一个過往&ecirc;人予人扛欲去埋葬。伊就問講：這个是啥物人？酒店&ecirc;頭家就應講：這個是親像恁常常佇遮啉酒--&ecirc;，&ecirc;這個，伊忽然予死神拍倒。這个老賊古（死神）不時用這款無張持&ecirc;方法來掠人。這三個少年人啉真濟酒，一身滿滿是空空&ecirc;元氣；in就相kap咒詛講欲去找出死神來kā伊拍死。三人得意洋洋就出城。去無偌遠就遇著一個老人。伊溫純kā in三人請安，也ǹg望in一路會得著和事。中間這个第一無禮--&ecirc;就問彼个老人講：老歲仔！到底你食遮呢濟歲是啥物意思？老人應伊講：Ah，某物兄，我已經備辦好勢teh聽候死，猶久死神無欲來找我。三人毋准伊去講，你所講彼个死神佇叼位會得thang找著，的確著報阮知。老人就kā應講：恁若直直對遐去，就會找著死神佇一叢大叢樹腳。</p><br />
<p>　　三人就去到樹腳，照in所拍算會找著死神；總是找無，反轉找著一个大甕，內面滿滿是金。</p><br />
<p>　　大家大歡喜，續袂記得in所&agrave;i找&ecirc;人，就坐落來參詳看欲怎樣來發落遮个寶貝。參詳了就決定佇暗時欲搬遮个金轉去，因為驚了佇日時來搬，人看著teh欲主張講是in-&ecirc;，就同意坐落來顧遐个金到日落。</p><br />
<p>　　一個轉去街裡買淡薄食物。彼个起身了後，i&aacute;u兩個隨時參詳著怎樣來奪伊&ecirc;份額，就定定等伊koh倒轉來&ecirc;時欲kā伊刣死；身屍若收埋了後就欲帶遐个錢逃走。</p><br />
<p>　　無僥疑，咱若聽著這个去街仔買食物--&ecirc;予伊&ecirc;朋友按呢計謀欲害死伊，實在真可憐；毋k&uacute;這個去買物-&ecirc;無有價值thang承受咱&ecirc;同情。因為伊佇路裡n&aacute;行n&aacute;想講：設使伊若會除去伊兩个朋友，就遐个錢攏規伊，就成做大好額人，這世人快活。伊就事先去藥店買淡薄&ecirc;毒藥，後來將毒藥摻佇所tah &ecirc;酒，就帶轉去樹林裡。</p><br />
<p>　　The欲到位&ecirc;時，伊兩个朋友就佇路裡，拍伊無疑就kā tu̍h死。兩人就食朋友所買&ecirc;物、所tah &ecirc;酒，拍算若元氣得著加倍&ecirc;時就欲埋收伊&ecirc;朋友；總是無派批酒內有摻毒藥，兩人隨時倒佇遐氣斷。</p><br />
<p>　　所以照彼个老人&ecirc;話，in真實拄著死神佇這个樹下。</p><br />
<p>　　死神用濟濟款奇怪&ecirc;形狀來找人，也in三人袂認得伊佇一甕&ecirc;金。</p><br />
<p>　　實在疼錢，佇in &ecirc;時陣，是最萬惡&ecirc;根源。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p style="text-align: center;"><strong><span style="font-size: medium;">SÍ SÎN</span></strong></p><br />
<p style="text-align: left;"><span style="font-size: medium;">&nbsp;&nbsp;&nbsp; Ē-bīn só͘ kì-ê, chiū-sī Eng-kok ê toā si-jîn Geoffray Chaucer (1340-1400) só͘ siá ê si "Teh Canterbury Tales" ê tiong-kan ê chi̍t ê kò͘-sū. Tī Canterbury ê só͘-chāi ū chit ê sîn-siā kiò-choè St. Thomas, siông-siông ū choē-choē sûn-lé ê lâng khì hia chham-pài. Tāi-ke tī lō͘-tiong saⁿ-kap kiâⁿ, bô͘ liâu, chiū saⁿ-thoè kóng kò͘-sū lâi an-uì lú-chèng. Chit ê kò͘-sū iû-goân sī hiah ê sûn-lé-chiá tiong ê chi̍t-ê só͘ kóng--ê.<br />&nbsp;&nbsp;&nbsp; Tha̍k chit ê kò͘-sū, ǹg-bāng lán oē tit-tio̍h to-siáu ê kà-sī. Ū saⁿ-ê siàu-liân lâng, chi̍t àm chē tī chiú-tiàm teh poa̍h-kiáu, thiaⁿ-kìⁿ ū cheng ê siaⁿ, chiū chhun in ê thâu-khak tī thâng-á goā, khoàⁿ-kìⁿ chi̍t ê kè-óng ê lâng hō͘ lâng kng beh khì bâi-chòng. I chiū mn̄g kóng, Chit ê sī sím-mi̍h lâng? Chiú-tiàm ê thâu-ke-chiū in kóng, Chit-ê sī chhin-chhiūⁿ lín siông-siông tī chia lim chiú--ê, ê chit-ê, i hut-jiân hō͘ Sí-sîn phah-tó. Chit ê lāu- chha̍t-kó͘ (Sí-sîn) put-sî ēng chit-khoán bô tiuⁿ-tî ê hong-hoat lâi lia̍h lâng. Chit saⁿ ê siàu-liân-lâng lim chin-choē chiú, chi̍t sin moá-moá sī khang-khang ê goân-khì; in chiū saⁿ-kap chiù-choā kóng beh khì chhē chhut Sí-sîn lâi kā i phah-sí. Saⁿ-lâng tek-ì iông-iông chiū chhut-siâⁿ. Khì bô loā-hn̄g chiū tn̄g-tio̍h chi̍t-ê lāu-lâng. I un-sûn kā in saⁿ lâng chhéng-an, iā ǹg-bāng in chi̍t-lō͘ oē tit-tio̍h hô͘-sū. Tiong-kan chit ê tē-it bô lé--ê chiū mn̄g hit ê lāu-lâng kóng, Lāu-hé-á! Tauh-tí lí chia̍h chiah-nih choē hè sī sím-mi̍h ì-sù? Lāu lâng ìn i kóng, Ah, bó͘-mi̍h-hiaⁿ, goá í-keng pī-pān hó-sè teh tehǹg-hāu sí, iáu-kú Sí-sîn bô beh lâi chhē goá. Saⁿ lâng m̄ chún i khì kóng, Lí só͘ kóng hit ê Sí-sîn tī tó-uī oē tit thang chhē-tio̍h, tek-khak tio̍h pò goán chai. Lāu-lâng chiū kā ìn kóng, Lín nā ti̍t-ti̍t tuì hia khì, chiū oē chhē-tio̍h Sí-sîn tī chi̍t châng toā châng chhiū-kha.<br />&nbsp;&nbsp;&nbsp; Saⁿ lâng chiū khì kàu chhiū-kha, chiàu in só͘ phah-sǹg oē chhē-tio̍h Sí-sîn; chóng-sī chhē bô, hoán-tńg chhē-tio̍h chi̍t ê toā àng, lāi-bīn moá-moá sī Kim.<br />&nbsp;&nbsp;&nbsp; Tāi-ke toā hoaⁿ-hí, soà boē kì-tit in só͘ ài chhē ê lâng, chiū chē-lo̍h lâi chham-siông khoàⁿ beh cháiⁿ-iūⁿ lâi hoa̍t-lo̍h chiah ê pó-poè. Chham-siông liáu chiū koat-tēng tī àm-sî beh poaⁿ chiah ê kim tńg khì, in-uī kiaⁿ-liáu tī ji̍t-sî lâi poaⁿ, lâng khoàⁿ-tio̍h teh-beh chú-tiuⁿ kóng sī in-ê, chiū tâng-ì chē lo̍h lâi kò͘ hiah ê kim kàu ji̍t-lo̍h.<br />&nbsp;&nbsp;&nbsp; Chi̍t-ê tńg-khì koe-nih boé tām-po̍h chia̍h mi̍h. Hit ê khí sin liáu-āu, iáu nn̄g-ê suî-sî chham-siông tio̍h cháiⁿ-iūⁿ lâi toa̍t i ê hūn-gia̍h, chiū tiāⁿ-tio̍h tán i koh tò-tńg lâi ê sî beh kā i thâi sí; sin-si nā siu-bâi liáu-āu chiū beh toà hiah ê chîⁿ tô-cháu.<br />&nbsp;&nbsp;&nbsp; Bô giâu-gî, lán nā thiaⁿ-tio̍h chit ê khì koe-á boé chia̍h mi̍h--ê hō͘ i ê pêng-iú án-ni kè-bô͘ beh hāi-sí i, si̍t-chāi chin khó-lîn; m̄ kú chit-ê khì boé mi̍h-ê bô ū kè-ta̍t thang sêng-siū lán ê tông-chêng. In-uī i tī lō͘-nih ná kiâⁿ ná siūⁿ kóng, siat-sú i nā oē tû-khì i nn̄g ê pêng-iú, chiū hiah ê chîⁿ lóng kui-i, chiū chiâⁿ-choè toā hó-gia̍h lâng, chit sì-lâng khoàⁿ-oa̍h. I chiū tāi-seng khì io̍h-tiàm boé tām-po̍h ê to̍k-io̍h, āu-lâi chiong to̍k-io̍k chham tī só͘ tah ê chiú, chiū toà tǹg-khì chhiū-nâ-ni̍h.<br />&nbsp;&nbsp;&nbsp; Teh-beh kàu-uī ê sî, i nn̄g ê pêng-iú chiū tī lō͘-nih, phah i bô gî chiū kā tu̍h sí. Nn̄g lâng chiū chia̍h pêng-iú só͘ boé ê mi̍h, só͘ tah ê chiú, phah-sǹg nā goân-khì tit-tio̍h ka-pē ê sî chiū beh bâi-siu i ê pêng-iú; chóng-sī bô phài-phoe chiú lāi ū chham to̍k-io̍h, nn̄g lâng suî-sî tó tī hia khuì tn̄g.<br />&nbsp;&nbsp;&nbsp; Só͘-í chiàu hit ê lāu-lâng ê oē, in chin-si̍t tú-tio̍h Sí-sîn tī chit ê chhiū-ē.<br />Sí-sîn ēng choē-choē khoán kî-koài ê hêng-chōng lâi chhē lâng, iā in saⁿ lâng boē jīn-tit i tī chi̍t-àng ê kim.<br />&nbsp;&nbsp;&nbsp; Si̍t-chāi Thiàⁿ-chîⁿ, tī in ê sî chûn, sī choè bān-ok ê kun-goân.</span></p><br />
<p><span style="font-size: medium;">&nbsp;</span></p><br />
<p><span style="font-size: medium;">&nbsp;</span></p></div>
</body>
</html>