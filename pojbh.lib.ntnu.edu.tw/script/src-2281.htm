<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-修養會</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,修養會,Siu-ióng-hoē,芥菜子">
<meta name="description" content="修養會
         北部傳教師修養會所經過的消息，時日有較迫袂得通將逐項攏寫；代先簡略後來會閣寫較詳細。
         這pang來赴會的人有宣教師10名，牧師9名，傳道士 39名，宣道">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f672a7267c3.jpg" target="src"><img src="../album/artical/49f672a7267c3.jpg" border="0"></a></td>
          <td width="30" align="right">
          	          	  <a href="src-2282.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-7</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：修養會 Siu-ióng-hoē</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Keh Chuí-lêng 郭水龍</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p>修養會</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 北部傳教師修養會所經過的消息，時日有較迫袂得通將逐項攏寫；代先簡略後來會閣寫較詳細。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 這pang來赴會的人有宣教師10名，牧師9名，傳道士 39名，宣道婦6名。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 佇6月29暗各位傳教師攏到淡水中學。隔日就受試驗，主考牧師陳清義，郭希信，蕭安基，替試驗部共 in試驗。成績有分 3等，1等賞￥ 9.00 2等賞 ￥ 7.00 3等賞￥ 5.00。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 對7月1日起開修養會，逐日頂晡半點鐘久做祈禱會，3點鐘久聽演講；下晡時一點鐘久練習吟詩。吳牧師娘來教，這pang新詩調出版，有真濟新調，逐人愛學袂siān。</p><br />
<p>&nbsp;&nbsp;&nbsp;&nbsp; 今將各位先生所演講大略寫佇下底。</p><br />
<p>&nbsp; &nbsp;&nbsp;&nbsp;劉中堅牧師講演。</p><br />
<p>&nbsp;&nbsp;&nbsp; &nbsp;題目&nbsp; 真耶穌教。</p><br />
<p>&nbsp;</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 這个題連紲演講 2 回，將歷史上所有發生的異教派，攏chiâuchhiau揣出來，講究伊的教理佮對伊辯論的法度，逐項真清楚，後日欲將伊所研究，in做細本冊。</p><br />
<p>&nbsp; &nbsp;&nbsp;&nbsp;工學士&nbsp;&nbsp; 張期全</p><br />
<p>&nbsp;&nbsp;&nbsp;&nbsp;&nbsp;&nbsp; 演講</p><br />
<p>&nbsp;</p><br />
<p>&nbsp;&nbsp;&nbsp;&nbsp; 題目&nbsp;&nbsp; 酒佮人健康有關係。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 先生卒業九州帝大工科，專研究化學，是伊所te̍k-tiông。伊所講論燒酒，真詳細予人聽了，毋敢食酒。</p><br />
<p>&nbsp; &nbsp;&nbsp;陳清義牧師演講。</p><br />
<p>題目有3款。</p><br />
<p>1、&nbsp; 基督教佮孔教的研究。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 因為近來孔教teh活動，佇各地方開孔教的講演，有時紲排斥基督教。陳牧師看這个時勢才用這个題目。陳牧師少年的時漢學有15年的研究，也是會 kham-teh講伊是愚者，是遮个後輩慢慢不及，伊將兩教的理，suî項來比較，真詳細。</p><br />
<p>2、&nbsp; 基督教佮佛教，比並。</p><br />
<p>&nbsp; &nbsp;&nbsp;提出兩教中的要理來說明也真清楚。</p><br />
<p>3、&nbsp; 說教立題著注意。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 因為近來有說教者，teh說教立題指東說西，題無合所講，有時新字眼用毋著。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 陳牧師對這个說教的事，會 kham teh做遮个後輩的指導者，伊教10外年的神學，說教學是伊專授課，閣30年久傳教的經驗說明真清楚。</p><br />
<p>羅眼博士講演。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 博士是美國人來踮佇內地四國做牧師，是真出名的人。佇初2下晡佮伊的夫人到淡水，彼暗紲來赴會，真tú好這pang 偕先生對內地轉來，通共伊做英語的通譯真好聽，逐句明，懸kē聲攏照伊的款，宛然直接聽博士的話，伊所講演的題目寫佇下底。</p><br />
<p>1、&nbsp; 上帝的恩典。</p><br />
<p>2、&nbsp; 恩典佮傳教師。</p><br />
<p>3、&nbsp; 恩典佮律法。</p><br />
<p>4、&nbsp; 恩典佮晚餐。</p><br />
<p>5、&nbsp; 恩典佮放蕩子。</p><br />
<p>6、&nbsp; 恩典佮信。</p><br />
<p>7、&nbsp; 恩典的經驗。</p><br />
<p>8、&nbsp; 恩典佮祈禱。</p><br />
<p>9、&nbsp; 恩典佮傳道理。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 博士演講的才能真特色，道理，直出ná水道的水，逐句真有力，逐句ná做文的法，所設的譬喻極淺現，道理淺閣明，逐等號的人攏會曉聽，大家真受感動。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 初6早起11點博士佮夫人欲落南部遮个傳教師攏送in到火車頭，大家吟願主保護咱後會期的詩，博士佮夫人相疼的情深，用手巾 ia̍t到火車無看見。</p><br />
<p>明有德牧師演講</p><br />
<p>題目&nbsp; 路加傳的研究。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 伊台灣話猶未攏清楚，有寫幾若篇託幾若个傳道，替伊講。</p><br />
<p>戴仁壽博士演講</p><br />
<p>&nbsp; &nbsp;&nbsp;題目，Thái-ko病。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 所講大要有幾若項寫佇下底。1、病的原因。2、細菌。 3、症狀。4、傳染。5、遺傳。6、醫藥。7、治療。</p><br />
<p>&nbsp; &nbsp;&nbsp;蕭安基牧師講演。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 伊將古文韓文公諫佛骨表說明，不止有合遮个傳教師的路用。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; 今這pang修養會所經過逐人真有所感，也有得著遮的宣教師好禮請茶餅，也得著淡水教會誠意請茶餅，也得著蕭牧師真lô͘-le̍k替阮備辦睏的所在佮伙食，簡單寫一句共 in說多謝。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Siu-ióng-hoē.</p><br />
<p>&nbsp;&nbsp; &nbsp; Pak-pō͘ Thoân-kàu-su siu-ióng-hoē só͘ keng-kè ê siau-sit, sî-ji̍t ū khah pek boē-tit thang chiong ta̍k-hāng lóng siá; tāi-seng kán-lio̍k āu-lâi oē koh siá khah siông-sè.</p><br />
<p>&nbsp;&nbsp; &nbsp;Chit pang lâi hù hoē ê lâng ū Soan-kàu-su 10 miâ, Bok-su 9 miâ, Thoân-to(tō)-sū 39 miâ, soan-to(tō)-hū 6 miâ.</p><br />
<p>&nbsp;&nbsp; &nbsp;Tī 6 ge̍h 29 àm kok-uī Thoân-kàu-su lóng kàu Tām-suí Tiong-o̍h. Keh-ji̍t chiū siū chhì-giām, Chú-khó Bo̍k-su Tân Chheng-gī, Keh Hi-sìn, Siau An-ki, thoè chhì-giām-pō͘ kā in chhì-giām. Sêng-chek ū hun 3 téng, 1 téng siúⁿ ￥ 9.00 2 téng siúⁿ ￥ 7.00 3 téng siúⁿ ￥ 5.00.</p><br />
<p>&nbsp;&nbsp;&nbsp; Tuì 7 ge̍h 1 ji̍t khí khui Siu-ióng-hoē, ta̍k-ji̍t téng-po͘ poàⁿ-tiám cheng-kú choè kî-tó-hoē, 3 tiám cheng-kú thiaⁿ ián-káng; ē-po͘-sî chi̍t-tiám cheng-kú liān-si̍p gîm-si. Gô͘ Bo̍k-su niû lâi kà, chit-pang sin-si-tiāu chhut-pán, ū chin-choē sin-tiāu, ta̍k-lâng ài o̍h boē siān.</p><br />
<p>&nbsp;&nbsp;&nbsp; Taⁿ chiong kok-uī sian-siⁿ só͘ ián-káng tāi-lio̍k siá tī ē-toé.</p><br />
<p>&nbsp; &nbsp; Lâu Tiong-kian Bo̍k-su káng-ián.</p><br />
<p>&nbsp;&nbsp; &nbsp;&nbsp; Toê-ba̍k Chin Iâ-so͘-kàu.</p><br />
<p>&nbsp;&nbsp;&nbsp;&nbsp; Chit-ê toê liân-soà ián-káng 2 hoê, chiong le̍k-sú-siōng só͘-ū hoat-siⁿ ê īⁿ-kàu-phài, lóng chiâuchhiau-chhoē chhut-lâi, káng-kiù i-ê kàu-lí kap tuì i piān-lūn ê hoat-tō͘, ta̍k-hāng chin chheng-chhó, āu-ji̍t beh chiong i só͘ gián-kiù, in choè soè-pún chheh.</p><br />
<p>&nbsp;&nbsp;&nbsp; Kang-ha̍k-sū Tiuⁿ Kî-choân</p><br />
<p>&nbsp;&nbsp;&nbsp;&nbsp;&nbsp;&nbsp; ián-káng.</p><br />
<p>&nbsp;&nbsp;&nbsp; Toê-ba̍k Chiú kap lâng kiān-khong ū koan-hē.</p><br />
<p>&nbsp;&nbsp; &nbsp;Sian-siⁿ chut-gia̍p Kiú-chiu Tè-tāi kang-kho, choan gián-kiù hoà-ha̍k, sī i só͘ te̍k-tiông. I só͘ káng-lūn sio-chiú, chin siông-sè hō͘ lâng thiaⁿ-liáu, m̄-káⁿ chia̍h-chiú.</p><br />
<p>&nbsp;&nbsp; &nbsp;Tân Chheng-gī Bo̍k-su ián-káng.</p><br />
<p>&nbsp;&nbsp;&nbsp; Toê-ba̍k ū 3 khoán.</p><br />
<p>&nbsp;1. Ki-tok-kàu kap Khóng-kàu ê gián-kiù.</p><br />
<p>&nbsp; In-uī kūn-lâi Khóng-kàu teh oa̍h-tāng, tī kok tē-hng khui Khóng-kàu ê káng-ián, ū sî soà pâi-thek Ki-tok-kàu. Tân Bo̍k-su khoàⁿ chit-ê sî-sè chiah ēng chit-ê toê-ba̍k. Tân Bo̍k-su siàu-liân ê sî hàn-ha̍k ū 15 nî ê gián-kiù, ia̍h-sī oē kham-teh kóng i sī gû-chiá, sī chiah-ê hō͘-poè bān-bān put-kip, i chiong lióng-kàu ê lí, suî-hāng lâi pí-kàu, chin siông-sè.</p><br />
<p>2. Ki-tok-kàu kap Hu̍t-kàu, pí-phēng.</p><br />
<p>&nbsp; The̍h-chhut lióng-kàu tiong ê iàu-lí lâi soat-bêng ia̍h chin chheng-chhó.</p><br />
<p>3. Soat-kàu li̍p-toê tio̍h chù-ì.</p><br />
<p>&nbsp; In-uī kūn-lâi ū soat-kàu-chiá, teh soat-kàu li̍p-toê chí-tang soat-sai, toê bô ha̍p só͘-kóng, ū-sî sin jī-gán ēng m̄-tio̍h.</p><br />
<p>&nbsp;&nbsp;&nbsp; Tân Bo̍k-su tuì chit ê soat-kàu ê sū, oē kham teh choè chiah ê hō͘-poè ê chí-tō-chiá, i kà 10 goā nî ê Sîn-ha̍k, soat-kàu-ha̍k sī i choan-siū-khò, koh 30 nî kú thoân-kàu ê keng-giām soat-bêng chin chheng-chhó.</p><br />
<p>&nbsp;&nbsp;&nbsp; Lô-gán Phok-sū káng-ián.</p><br />
<p>&nbsp;&nbsp;&nbsp; Phok-sū sī Bí-kok lâng lâi tiàm tī Lāi-toē Sù-kok choè Bo̍k-su, sī chin chhut-miâ ê lâng. Tī chhoe 2 ē-po͘ kap i ê hu-jîn kàu Tām-suí, hit-àm soà lâi hù-hoē, chin tú-hó chit-pang Kai sian-siⁿ tuì Lāi-toē tńg-lâi, thang kā i choè Eng-gú ê thong-e̍k chin hó thiaⁿ, ta̍k-kù bêng, koâⁿ kē siaⁿ lóng chiàu i ê khoán, oán-jiân ti̍t-chiap thiaⁿ phok-sū ê oē, i só͘ káng-ián ê toê-ba̍k siá tī ē-toé.</p><br />
<ul><br />
<li>1. Siōng-tè ê un-tián.</li><br />
<li>2. Un-tián kap Thoân-kàu-su.</li><br />
<li>3. Un-tián kap Lu̍t-hoat,</li><br />
<li>4. Un-tián kap Boán-chhan.</li><br />
<li>5. Un-tián kap Hòng-tōng-chú.</li><br />
<li>6. Un-tián kap sìn.</li><br />
<li>7. Un-tián ê keng-giām.</li><br />
<li>8. Un-tián kap Kî-tó.</li><br />
<li>9. Un-tián kap Thoân-tō-lí.</li><br />
</ul><br />
<p>&nbsp;&nbsp;&nbsp;&nbsp;&nbsp; Phok-sū ián-káng ê châi-lêng chin te̍k-sek, tō-lí, ti̍t chhut ná chuí-tō ê chuí, ta̍k-kù chin ū la̍t, ta̍k-kù ná choè-bûn ê hoat, só͘ siat ê phì-jū kek chhián-hiān, tō-lí chhián koh bêng, ta̍k téng-hō ê lâng lóng oē hiáu-thiaⁿ, tāi-ke chin siū kám-tōng.</p><br />
<p>&nbsp;&nbsp;&nbsp; &nbsp; Chhoe 6&nbsp; chá-khí 11 tiám Phok-sū kap hu-jîn beh lo̍h Lâm-pō͘ chiah-ê Thoân-kàu-su lóng sàng in kàu hoé-chhia-thâu, tāi-ke gîm Goān-chú pó-hō͘ lán āu-hoē ū kî ê si, Phok-sū kap hu-jîn saⁿ-thiàⁿ ê chêng chhim, ēng chhiú-kun ia̍t kàu hé-chhia bô khoàⁿ-kìⁿ.</p><br />
<p>&nbsp;&nbsp;&nbsp; Bêng Iú-tek Bo̍k-su ián-káng</p><br />
<p>&nbsp;&nbsp;&nbsp; Toê-ba̍k Lō͘-ka-toān ê gián-kiù.</p><br />
<p>I Tâi-oân-oē iáu-bē lóng chheng-chhó, ū siá kuí-nā phiⁿ thok kuí-nā ê thoân-tō, thoè i káng.</p><br />
<p>Tè Jîn-siū Phok-sū ián-káng</p><br />
<p>&nbsp; Toê-ba̍k, Thái-ko-pīⁿ.</p><br />
<p>&nbsp; Só͘ kóng tāi-iàu ū kuí-nā-hāng siá tī ē-toé. 1. Pīⁿ ê goân-in.</p><br />
<p>2. Soè-khún 3. Chèng-chōng. 4. Thoân-jiám. 5. uī-thoân, 6. I-io̍h. 7. Tī-liâu.</p><br />
<p>&nbsp; Siau An-ki Bo̍k-su káng-ián.</p><br />
<p>&nbsp;&nbsp;&nbsp;&nbsp; &nbsp;I chiong Kó͘-bûn Hân-bûn-kong kàn Hu̍t-kut piáu soat-bèng, put-chí ū ha̍p chiah ê thoân-kàu-su ê lō͘-ēng.</p><br />
<p>&nbsp;&nbsp;&nbsp;&nbsp;&nbsp; Taⁿ chit-pang siu-ióng-hoē só͘ keng-kè ta̍k lâng chin ū só͘ kám, ia̍h ū tit-tio̍h chiah ê Soan-kàu-su hó-lé chhiáⁿ tê-piáⁿ, ia̍h tit-tio̍h Tām-suí kàu-hoē sêng-ì chhiáⁿ tê-piáⁿ, ia̍h tit-tio̍h Siau Bo̍k-su chin lô͘-le̍k thoè goán pī-pān khùn ê só͘-chāi kap hé-si̍t, kán-tan siá chi̍t-kù kā in seh to-siā.</p></div>
</body>
</html>