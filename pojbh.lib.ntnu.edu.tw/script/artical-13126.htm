<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-我所尊敬信仰上的師友</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,我所尊敬信仰上的師友,Goá só͘ Chun-kèng Sìn-gióng chiūⁿ ê Su Iú,台灣教會公報,張崑遠">
<meta name="description" content="



我所尊敬信仰上的師友
張崑遠
 
受李主筆的要求，將頂面的題目，寫這篇，暴露我的人生中重要的一段，通做我本人的感謝，若會做看報的兄姊的參考就真感謝。
  當我讀中學的時的窗友，">
<meta name="author" content="國立台灣師範大學台灣文化及語言文學研究所,張崑遠">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-13126.htm#">台文</a>｜<a href="artical-13126.htm#">中文</a>｜<a href="artical-13126.htm#">日本語</a>｜<a href="artical-13126.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">我所尊敬信仰上的師友</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">我所尊敬信仰上的師友 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第911期</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1963/6</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：12</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：我所尊敬信仰上的師友 [ Goá só͘ Chun-kèng Sìn-gióng chiūⁿ ê Su Iú ]</td>
                          </tr>
                          <tr>
                            <td class="gy12" align="left">作者：張崑遠 Tiuⁿ Khun-oán</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-13126.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-13126.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-13126.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-13126.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-13126.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d11t0a0p6.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>
<object id="ieoo͘i" classid="clsid:38481807-CA0E-42D2-BF39-B33AF135CC4D">
</object>
<!-- st1\:*{behavior:url(#ieoo͘i) } --></p>
<p>我所尊敬信仰上的師友</p>
<p>張崑遠</p>
<p>&nbsp;</p>
<p>受李主筆的要求，將頂面的題目，寫這篇，暴露我的人生中重要的一段，通做我本人的感謝，若會做看報的兄姊的參考就真感謝。</p>
<p>&nbsp; 當我讀中學的時的窗友，聽見我讀神學校，閣做「牧師，」逐个都講：「真奇怪。」因為當20歲前後的我，是血氣到極風光，不時愛出風頭，趁做「牧師囝」優越的條件，(當時讀淡中，牧師囝確實有較便利)老爸做牧師的致蔭，感覺加真有勢頭，所以無人敢想我會做「牧師，」也會堪做「牧師。」就我家己對信仰上的問題，也是奉行故事，只有親像食飯，欶空氣，無甚麼感激，閣較無甚麼「感激」通講：雖罔老爸是牧師，我是大囝，應該著續接老爸的「衣缽，」總是連想都無。根本予人公認是一个「歹囡仔，」予學校真為難的注意人物。</p>
<p>不過上帝的聖旨意，是極奇「奇妙--的。」我會通徛在佇信仰，閣會通對1932年去做傳教者到今仔日，無閬站，實在是上帝「奧妙」的作為。</p>
<p>「信仰的師，友是真oh搜揣，事實也是真少。</p>
<p>我20歲卒業淡水中學了後，有佇自動車會社(Bus)佮佇代書的所在食頭路，是因為我是大囝，老爸愛我共伊鬥分phiⁿ家庭的重擔。</p>
<p>&nbsp; 佇這3，4年的中間，雖罔有趁一寡錢通予老爸相添貼，總是我的心攏無滿足。毋是我毋願做，事實是因為我的內心袂安靜。</p>
<p>我猶佇公學校(小學)的時，有老爸的好朋友，鼓勵我去考8年制的醫專，有欲共我出學費，總是老母是愛我讀神學。&nbsp; 伊不時都獎勵我，著準備，通予主用。結果我無考醫專，是考淡中，佇淡水讀5年的冊，卒業了，因為著鬥負擔小妹，小弟的學費，所以無去讀神學校。(雖罔老母不時teh念)，家己也無想欲讀。總是佇這3，4年久，實在是非常的空虛，心神攏袂安定，佇心內親像有風湧teh起落！老母勉勵的聲音，自然也佇彼中間teh溢來，溢去。</p>
<p>一心想，著來去讀神學，總是閣一心想著老爸擔重擔，袂做得看伊予家庭teh kah隱痀落去。</p>
<p>&nbsp; 佇兩難的中間，有聲共我講：「你若死了欲去tó位？」我就佮老母參詳(老爸出差無佇teh)，閣得著陳清義牧師叫我提出願書，(彼時拄好是招生期)，我就佇1928年的4月得著允准，入佇淡水的台北神學校讀冊。讀一學期到歇熱，受派佇中壢教會幫贊兩月日，問題佇這个以後發生！</p>
<p>就是第二學期開學的以前，我接著明有德校長的批，叫我慢才去上課。</p>
<p>&nbsp; 青天霆大雷！</p>
<p>聽見的人逐人攏gông-ngia̍h，即時調查，結果，講是舍監先生報告教授會講：張某某無傳教的精神。校長也就採納伊的意見，命令我毋通去赴開學。</p>
<p>到底是為著怎樣才會受著彼款的報告佮處分？就是為著推事的問題。&nbsp; 逐禮拜日，阮學生因為出去做工，有的暗時會較晏倒來，總部嫌費氣，就對舍監先生叫苦，致到舍監先生共總部講：若過時間攏共伊捧拚落潘。&nbsp; 拄拄彼時，阮幾若人佇遐聽見，我就好膽應舍監先生講：遐的人較晏轉來，是為著去做工晏轉來，人都真siān，閣無通食thài會用得。設使若袂用得食，嘛毋通拚落潘，真拍算，隔早起嘛會通喝lin-long (阮有這款習慣)。</p>
<p>為著按呢，講是無順服舍監，將來無精神通傳教。</p>
<p>&nbsp; Ah！聽見的人，逐个都講真奇怪。我的同學逐个都講想袂伸，特別我的知友Chheng-ek佮Tek-kiàn有去請問校長，對伊疏通意見講：「有傳教的精神抑無，thái有人會知。當然也有將事情報告校長，所以有得著校長答應欲閣開教授會來設法。Tek-kiàn佮Chheng-ek in兩人，一面向學校當局交涉，疏通；一面寫批勉勵我毋通失志，聽候教授會的決定，in講的確有通繼續讀，甚至Tek-kiàn親身來佮家父講起一件事，也鼓勵我著奮發，聽候好消息。</p>
<p>&nbsp; 開學了，果然得著教授會有條件的允准，就是試讀，也停止支給每月的獎學金7月日久。教授會議決了，猶未共我通知的以前，我就收著一張電報對淡水來的，發報人是Chiam Tek-kiàn，報我好消息，叫我緊準備去上課。我所受的感激，是袂講得！！雖罔了後收著學校嚴厲的公文，我有顯出人的情，想毋愛去讀，總是因為我的摯友Chheng-ek，Tek-kiàn的鼓勵，屈而受志，(至少佇彼時我有按呢想) 閣倒轉去繼續讀冊。雖罔有閣聽見舍監先生共阮的同學講：「張某某讀袂卒業，若讀會卒業，做傳道也做無半年。」這款讖語的話予我真傷心，猶過為著遮的摯友安慰佮鼓勵，才會通讀到卒業。對1932年到今仔日，無間斷teh服務佇教會，若毋是有遮的摯友，穩當會照舍監先生所讖語的「讀袂卒業。」</p>
<p>&nbsp; 佇遮閣一个予我數念的人，就是吳天命牧師。當我試讀的其間中，我著做苦工，(別个同學攏毋免做)，才有通得著淡薄做費用。&nbsp; 吳先生可憐我，一面每月兩箍銀，(彼時150斤的蓬萊米是6箍捅，一斤赤砂糖是角二)，幫贊我的經濟，到學校閣予我領為止，閣一面做我的先生，教我神學，也佇光，佇暗幫贊我的信仰，予我免舌戰。</p>
<p>得著李主筆Ka-siong牧師愛我寫「我所尊敬的信仰上的師，友」的時，我寫遮的來數念我的摯友Tek-kiàn兄，我的先生吳天命牧師，佮我的老母，以及忍苦加擔我的擔，予我去讀神學的我的老爸，in攏轉去天堂lah！</p>
<p>也感謝我的校長佮舍監先生，in嚴厲的處分，有加強我的不屈的精神。也感謝上帝，予吳Chheng-ek牧師猶佇teh，通繼續做我的信仰的幫贊者，我也繼續感謝佮拜託伊的支持。</p>
<p>真可惜！！足足31年久我的傳道者生活中，無通揣著對我出信仰的果子。總是我迫切懇求上主憐憫赦免我，予我佇晚年會較有成就。</p>
<p>&nbsp;</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-13126.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d11t0a0p6.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>
<object id="ieoo͘i" classid="clsid:38481807-CA0E-42D2-BF39-B33AF135CC4D">
</object>
<!-- st1\:*{behavior:url(#ieoo͘i) } --></p>
<p>Goá só͘ Chun-kèng Sìn-gióng chiūⁿ ê Su Iú</p>
<p>Tiuⁿ Khhun-oán [sic.]</p>
<p>1963.06.01&nbsp; P.12-13、15</p>
<p>&nbsp;</p>
<p>&nbsp; Siū Lí chú-pit ê iau-kiû, chiong téng-bīn ê toê-ba̍k, siá chit phiⁿ, po̍k-lō͘ goá ê jîn-seng tiong tiōng-iàu ê chi̍t toāⁿ, thang choè goá pún-lâng ê kám-siā, nā oē choè khoàⁿ Pò ê hiaⁿ-chí ê chham-khó chiū chin kám-siā.</p>
<p>&nbsp; Tng goá tha̍k Tiong-o̍h ê sî ê chhong-iú, thiaⁿ-kìⁿ goá tha̍k Sîn-ha̍k-hāu, koh choè "Bo̍k-su," ta̍k ê to͘ kóng, "Chin kî-koài."&nbsp; In-uī tng 20 hè chêng-āu ê goá, sī hiat-khì kàu-ke̍k hong-kong, put-sî ài chhut hong-thâu, thàn choè "Bo̍k-su kiáⁿ" iu-oa̍t ê tiâu-kiāⁿ, (tng-sî tha̍k Tām Tiong, bo̍k-su kiáⁿ khak-si̍t ū khah piān-lī) lāu-pē choè bo̍k-su ê tì-ìm, kám-kak ke chin ū sè-thâu, só͘-í bô lâng káⁿ siūⁿ goá oē choè "Bo̍k-su," iā oē kham choè "Bo̍k-su."&nbsp; Chiū goá ka-kī tuì sìn-gióng siōng ê būn-toê, iā sī hōng-hêng kò͘-sū, chí-ū chhin-chhiūⁿ chia̍h-pn̄g, suh khong-khì, bô sím-mi̍h kám-kek, koh khah bô sím-mi̍h "kám-kek" thang kóng, sui-bóng lāu-pē sī bo̍k-su, goá sī toā kiáⁿ, eng-kai tio̍h soà-chiap lāu-pē ê "i-poa̍t," chóng-sī liân-siūⁿ to bô.&nbsp; Kun-pún hō͘ lâng kong-jīn sī chi̍t ê "pháiⁿ gín-ná," hō͘ ha̍k-hāu chin uî-lân ê chù-ì jîn-bu̍t.</p>
<p>&nbsp; Put-kò Siōng-tè ê Sèng chí-ì, sī ke̍k kî "kî-biāu--ê."&nbsp; Goá oē thang khiā-chāi tī sìn-gióng, koh oē thang tuì 1932 nî khí choè thoân-kàu-chiá kàu kin-á-ji̍t, bô làng-cham, si̍t-chāi sī Siōng-tè "ò-biāu" ê chok-uî.</p>
<p>&nbsp; "Sìn-gióng ê Su, Iú（師，友）sī chin oh chhiau-chhē, sū-si̍t iā sī chin chió.</p>
<p>&nbsp; Goá 20 hè chut-gia̍p Tām-chuí Tiong-o̍h liáu-āu, ū tī chū-tōng chhia hoē-siā(Bus) kap tī tāi-su ê só͘-chāi chia̍h thâu-lō͘, sī in-uī goá sī toā-kiáⁿ, lāu-pē ài goá kā i tàu pun-phiⁿ ka-têng ê tāng-tàⁿ.</p>
<p>&nbsp; Tī chit 3, 4 nî ê tiong-kan, sui-bóng ū thàn chi̍t-koá chîⁿ thang hō͘ lāu-pē saⁿ thiⁿ-thiap, chóng-sī goá ê sim lóng bô moá-chiok.&nbsp; M̄-sī goá m̄-goān choè, sū-si̍t sī in-uī goá ê lāi-sim boē an-chēng.</p>
<p>&nbsp; Goá iáu tī kong-ha̍k-hāu (Sió-o̍h) ê sî, ū lāu-pē ê hó pêng-iú, kó͘-lē goá khì khó 8 nî chè ê I-choan, ū beh kā goá chhut ha̍k-huì, chóng-sī lāu-bú sī ài goá tha̍k Sîn-ha̍k.&nbsp; I put-sî to͘ chióng-lē goá, tio̍h chún-pī, thang hō͘ Chú ēng.&nbsp; Kiat-kó goá bô khó I-choan, sī khó Tām-Tiong, tī Tām-chuí tha̍k 5 nî ê chheh, chut-gia̍p liáu, in-uī tio̍h tàu hū-tam sió-bē, sió-tī ê ha̍k-huì, só͘-í bô khì tha̍k Sîn-ha̍k-hāu.&nbsp; (Sui-bóng lāu-bú put-sî teh liām), ka-kī iā bô siūⁿ beh tha̍k.&nbsp; chóng-sī tī chit 3, 4 nî kú, si̍t-chāi sī hui-siông ê khang-hu, sim-sîn lóng boē an-tēng, tī sim-lāi chhin-chhiūⁿ ū hong-éng teh khí-lo̍h!&nbsp; Lāu-bú bián-lē ê siaⁿ-im, chū-jiân iā tī hit tiong-kan teh ek-lâi, ek-khì.</p>
<p>&nbsp; Chi̍t sim siūⁿ, tio̍h lâi khì tha̍k Sîn-ha̍k, chóng-sī koh chi̍t sim siuⁿ tio̍h lāu-pē taⁿ tāng-tàⁿ, boē choè-tit khoàⁿ i hō͘ ka-têng teh kah ún-ku lo̍h-khì.</p>
<p>&nbsp; Tī lióng-lân ê tiong-kan, ū siaⁿ kā goá kóng, "Lí nā sí-liáu beh khì tó-uī?"&nbsp; Goá chiū kap lāu-bú chham-siông (lāu-pē chhut-chhe bô tī-teh), koh tit-tio̍h Tân Chheng-gī Bo̍k-su kiò goá the̍h-chhut goān-su, (hit-sî tú-hó sī chio-seng kî), goá chiū tī 1928 nî ê 4 ge̍h tit-tio̍h ún-chún, ji̍p tī Tām-chuí ê Tâi-pak Sîn-ha̍k-hāu tha̍k-chheh.&nbsp; Tha̍k chi̍t ha̍k-kî kàu hioh-joa̍h, siū phài tī Tiong-le̍k kàu-hoē pang-chān nn̄g ge̍h-ji̍t, būn-toê tī chit ê í-āu hoat-seng!</p>
<p>&nbsp;Chiū-sī tē jī ha̍k-kî khui-o̍h ê í-chêng, goá chiap-tio̍h Bêng Iú-tek Hāu-tiúⁿ ê phoe, kiò goá bān chiah khì siōng-khò.</p>
<p>&nbsp; Chheng-thian tân toā-luî!!</p>
<p>&nbsp; Thiaⁿ-kìⁿ ê lâng ta̍k-lâng lóng gông-ngia̍h, chek-sî tiāu-cha, kiat-kó, kóng sī sià-kam sian-siⁿ pò-kò Kàu-siū-hoē kóng, Tiuⁿ bó͘-bó͘ bô thoân-kàu ê cheng-sîn.&nbsp; Hāu-tiúⁿ iā chiū chhái-la̍p i ê ì-kiàn, bēng-lēng goá m̄-thang khì hù khui-o̍h.</p>
<p>&nbsp; Tàu-tí sī uī-tio̍h cháiⁿ-iūⁿ chiah oē siū-tio̍h hit khoán ê pò-kò kap chhú-hun?&nbsp; Chiū-sī uī-tio̍h chhui-sū ê būn-toê.&nbsp; Ta̍k lé-pài-ji̍t, goán ha̍k-seng in-uī chhut-khì choè kang, ū ê àm-sî oē khah oàⁿ tò-lâi, chóng-phò͘ hiâm huì-khì, chiū tuì sià-kam sian-siⁿ kiò khó͘, tì-kàu sià-kam sian-siⁿ kā chóng-phò͘ kóng, nā kè sî-kan lóng kā i phâng piàⁿ-lo̍h phun.&nbsp; Tú-tú hit sî, goán kuí-nā lâng tī hia thiaⁿ-kìⁿ, goá chiū hó-táⁿ ìn sià-kam sian-siⁿ kóng, hiah ê lâng khah-oàⁿ tńg-lâi, sī uī-tio̍h khì choè kang oàⁿ tńg-lâi, lâng to͘ chin siān, koh bô thang chia̍h thài oē-ēng-tit.&nbsp; siat-sú nā boē-ēng-tit chia̍h, mā m̄-thang piàⁿ-lo̍h phun, chin phah-sǹg, keh chá-khí mā oē-thang hoah lin-long (goán ū chit khoán si̍p-koàn).</p>
<p>&nbsp; uī-tio̍h án-ni, kóng sī bô sūn-ho̍k sià-kam, chiong-lâi bô cheng-sîn thang thoân-kàu.</p>
<p>&nbsp; Ah!&nbsp; Thiaⁿ-kìⁿ ê lâng, ta̍k ê to͘ kóng chin kî-koài.&nbsp; Goá ê tông-ha̍k ta̍k ê to͘ kóng siūⁿ boē chhun, te̍k-pia̍t goá ê ti-iú Chheng-ek kap Tek-kiàn ū khì chhéng-mn̄g hāu-tiúⁿ, tuì i so͘-thong ì-kiàn kóng, "Ū thoân-kàu ê cheng-sîn á-bô, thái ū lâng oē chai.&nbsp; Tong-jiân iā ū chiong sū chêng pò-kò hāu-tiúⁿ, só͘-í ū tit-tio̍h hāu-tiúⁿ tah-èng beh koh khui Kàu-siū-hoē lâi siat-hoat.&nbsp; Tek-kiàn kap Chheng-ek in nn̄g lâng, chi̍t bīn ǹg ha̍k-hāu tong-kio̍k kau-sia̍p, so͘-thong; chi̍t bīn siá phoe bián-lē goá m̄-thang sit-chì, thèng-hāu Kàu-siū-hoē ê koat-tēng, in kóng tek-khak ū thang kè-sio̍k tha̍k, sīm-chì Tek-kiàn chhin-sin lâi kap ka-hū kóng-khí chi̍t kiāⁿ sū, iā kó͘-lē goá tio̍h hùn-hoat, thèng-hāu hó siau-sit.</p>
<p>&nbsp; Khui-o̍h liáu, kó-jiân tit-tio̍h Kàu-siū-hoē ū tiâu-kiāⁿ ê ún-chún, chiū-sī chhì tha̍k, iā thêng-chí chi-kip muí ge̍h ê chióng-ha̍k-kim 7 ge̍h-ji̍t kú.&nbsp; Kàu-siū-hoē gī-koat liáu, iáu-bē kā goá thong-ti ê í-chêng, goá chiū siu tio̍h chi̍t tiuⁿ tiān-pò tuì Tām-chuí lâi ê, hoat-pò jîn sī Chiam Tek-kiàn, pò goá hó siau-sit, kiò goá kín chun-pī khì siōng-khò.&nbsp; Goá só͘ siū ê kam-kek, sī boē kóng-tit !!&nbsp; Sui-bóng liáu-āu siu-tio̍h ha̍k-hāu giâm-lē ê kong-bûn, goá ū hián-chhut lâng ê chêng, siūⁿ m̄ ài khì tha̍k, chóng-sī in-uī goá ê chì-iú Chheng-ek, Tek-kiàn ê kó͘-lē, khut jî&nbsp; siū-chì, (chì-chió tī hit-sî goá ū án-ni siūⁿ) koh tò-tńg-khì kè-sio̍k tha̍k-chheh.&nbsp; Sui-bóng ū koh thiaⁿ-kìⁿ sià-kam sian-siⁿ kā goán ê tông-ha̍k kóng, "Tiuⁿ bó͘-bó͘ tha̍k boē chut-gia̍p, nā tha̍k oē chut-gia̍p, choè thoân-tō iā choè bô poàⁿ-nî."&nbsp; Chit khoán chhàm-gú ê oē hō͘ goá chin siong-sim, iáu-kú uī-tio̍h chiah ê chì-iú an-uì kap kó͘-lē, chiah oē thang tha̍k kàu chut-gia̍p.&nbsp; Tuì 1932 nî kàu kin-á-ji̍t, bô kàn-toān teh ho̍k-bū tī kàu-hoē, nā m̄-sī ū chia ê chì-iú, ún-tàng oē chiàu sià-kam sian-siⁿ só͘-chhàm-gú ê "THA̍K BOĒ CHUT-GIA̍P."</p>
<p>&nbsp; Tī chia koh chi̍t ê hō͘ goá siàu-liām ê lâng, chiū-sī Gô͘ Thian-bēng Bo̍k-su.&nbsp; Tng goá chhì-tha̍k ê kî-kan tiong, goá tio̍h choè khó͘-kang, (pa̍t ê tông-ha̍k lóng m̄-bián choè), chiah ū thang tit-tio̍h tām-po̍h choè huì-iōng.&nbsp; Gô͘ Sian-siⁿ khó-lîn goá, chi̍t-bīn muí ge̍h nn̄g kho͘ gûn, (hit-sî 150 kun ê hông-lâi-bí sī 6 kho͘ thóng, chi̍t kun chhiah-soa-thn̂g sī kak-jī), pang-chān goá ê keng-chè, kàu-ha̍k-hāu koh hō͘ goá niá uî-chí, koh chi̍t-bīn choè goá ê sian-siⁿ, kà goá Sîn-ha̍k, iā tī kng, tī àm-pang-chān goá ê sìn-gióng, hō͘ goá bián chi̍h-chām.</p>
<p>&nbsp; Tit-tio̍h Lí Chú-pit Ka-siong Bo̍k-su ài goá siá "goá só͘ chun-kèng ê sìn-gióng chiūⁿ ê Su, Iú" ê sî, goá siá chiah ê lâi siàu-liām goá ê chì-iú Tek-kiàn hiaⁿ, goá ê Sian-siⁿ Gô͘ Thian-bēng Bo̍k-su, kap goá ê lāu-bú, í-ki̍p jím-khó͘ ke taⁿ goá ê tàⁿ, hō͘ goá khì tha̍k Sîn-ha̍k ê goá ê lāu-pē, in lóng tńg-khì Thian-tông lah!</p>
<p>&nbsp; iā kám-siā goá ê hāu-tiúⁿ kap sià-kam sian-siⁿ, in giâm-lē ê chhú-hun, ū ka-kiông goá ê put-khut ê cheng-sîn.&nbsp; iā kám-siā Siōng-tè, hō͘ Gô͘ Chheng-ek Bo̍k-su iáu tī-teh, thang kè-sio̍k choè goá ê sìn-gióng ê pang-chān-chiá, goá iā kè-sio̍k kám-siā kap pài-thok i ê chi-chhî.</p>
<p>&nbsp; Chin khó-sioh!!&nbsp; Chiok-chiok 31 nî kú goá ê thoân-tō-chiá seng-oa̍h tiong, bô thang chhē-tio̍h tuì goá chhut sìn-gióng ê ké-chí.&nbsp; chóng-sī goá pek-chhiat khún-kiû Siōng Chú lîn-bín sià-bián goá, hō͘ goá tī boán-liân oē khah ū sêng-chiū.</p>
<p>&nbsp;</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>