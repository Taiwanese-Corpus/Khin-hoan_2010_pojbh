<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-耶路撒冷地動</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,耶路撒冷地動,Iâ-lō͘-sat-léng toē-tāng,芥菜子">
<meta name="description" content="耶路撒冷地動
     這pang佇耶路撒冷有拄著大地動，地方的百姓不止淒慘，死失的人有600外的，著傷的有3000外。地動彼時通猶太國攏搖choah。耶路撒冷的百姓著驚攏走出城外。走袂lī的人真濟">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4bab089391729.jpg" target="src"><img src="../album/artical/4bab089391729.jpg" border="0"></a></td>
          <td width="30" align="right">
          	          	  <a href="src-2018.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：耶路撒冷地動 Iâ-lō͘-sat-léng toē-tāng</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Kai Jōe-liâm 偕叡廉</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">耶路撒冷地動</p><br />
<p>&nbsp;&nbsp;&nbsp;&nbsp; 這pang佇耶路撒冷有拄著大地動，地方的百姓不止淒慘，死失的人有600外的，著傷的有3000外。地動彼時通猶太國攏搖choah。耶路撒冷的百姓著驚攏走出城外。走袂lī的人真濟予厝teh死。散鄉人毋甘放拺in 的物，欲閣去厝裡the̍h物，濟濟為著按呢來失落in的性命。厝也倒壞真濟。第一傷重就是猶太人的大學，總督的宿舍佮回回教的大宮殿，號做，Mosque of Omar。這間殿就是起佇在早Só-lô-bûn所起彼間殿的所在，所以通講是耶路撒冷出名的古蹟。欲閣修理這間殿，大約著閣開出一百萬銀。</p><br />
<p>&nbsp;&nbsp;&nbsp; 近佇耶路撒冷猶有濟濟所在拄著大損壞。佇Iok-phàⁿ佮Ka-ná山的鄉庄厝也倒壞不止濟。近倚約旦河地大振動。佇河kiⁿ幾若所在有崩，大石對山裡lìn落來塞密溪，水消袂lī，有所在im真懸。</p><br />
<p>&nbsp;&nbsp;&nbsp; 佇約旦河的東爿就是Mô͘-ap。這所在舊約聖經常常捌講起。Mó͘-ap佮死海的附近地非常重，致到有幾若所在地裂去，也對土底有出燒水佮琉磺。</p><br />
<p>&nbsp;&nbsp;&nbsp; 耶利哥城猶原有拄著。有三个出外人，tiàm佇一間大間旅館，厝倒，三人攏teh死。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Iâ-lō͘-sat-léng toē-tāng</p><br />
<p>&nbsp;Chit pang tī Iâ-lō͘-sat-léng ū tú-tio̍h toā toē-tāng, toē-hng ê peh-sìⁿ put-chí chhiⁿ-chhám, sí-sit ê lâng ū 600 goā ê, tio̍h-siong ê ū 3000 goā.&nbsp; Toē-tāng hit sî thong Iû-thài kok lóng iô-choah. &nbsp;Iâ-lō͘-sat-léng ê peh-sìⁿ tio̍h-kiaⁿ lóng cháu chhut siâⁿ-goā.&nbsp; Cháu boē lī ê lâng chin choē hō͘ chhù teh sí.&nbsp; Sàn-hiong lâng m̄-kam pàng-sak in ê mi̍h, beh koh khì chhù-ni̍h the̍h mi̍h, choē-choē uī-tio̍h án-ni lâi sit-lo̍h in ê sìⁿ-miā.&nbsp; Chhù iā tó-hoāi chin choē.&nbsp; Tē-it siong-tiōng chiū-sī Iû-thài lâng ê Tāi-ha̍k, Chóng-tok ê siok-sià, kap Hoe-hoe-kàu ê toā Keng-tiān, hō-choè, Mosque of Omar.&nbsp; Chit keng tiān chiū-sī khí tī chāi-chá Só-lô-bûn só͘ khí hit keng tiān ê só͘-chāi, só͘-í thang kóng sī Iâ-lō͘-sat-léng chhut-miâ ê kó͘-chek.&nbsp; Beh koh siu-lí chit keng tiān, tāi-iok tio̍h koh khai chhut chi̍t pah bān gûn.</p><br />
<p>Kūn tī Iâ-lō͘-sat-léng iáu ū choē-choē só͘-chāi tú-tio̍h toā sún-hoāi.&nbsp; Tī Iok-phàⁿ kap Ka-ná-soaⁿ ê hiuⁿ-chng chhù iā tó-hoāi put-chí choē.&nbsp; Kūn-oá Iok-tàn-hô toē toā tín-tāng.&nbsp; Tī hô-kiⁿ kuí-nā só͘-chāi ū pang, toā-chio̍h tuì soaⁿ-ni̍h lìn lo̍h-lâi that-ba̍t khoe, chuí siau boē lī, ū só͘-chāi im chin koân.</p><br />
<p>Tī Iok-tàn-hô ê tang-pêng chiū-sī Mô͘-ap.&nbsp; Chit só͘-chāi Kū-iok Sèng-keng siông-siông bat kóng-khí.&nbsp; Mó͘-ap kap Sí-hái ê hù-kūn toē hui-siông tāng, tì-kàu ū kuí-nā só͘-chāi toē li̍h-khì, iā tuì thô͘-toé ū chhut sio-chuí kap jiû-n̂g.</p><br />
<p>Iâ-lī-ko siâⁿ iû-goân ū tú-tio̍h.&nbsp; Ū saⁿ ê chhut-goā lâng, tiàm tī chi̍t keng toā keng lú-koán, chhù tó, saⁿ lâng lóng teh sí.</p></div>
</body>
</html>