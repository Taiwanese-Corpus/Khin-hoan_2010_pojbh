<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-研究耶穌的神跡會捌耶穌是上帝</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,研究耶穌的神跡會捌耶穌是上帝,Gián-kiù Iâ-so͘ ê sîn-jiah oē bat Iâ-so͘ sī Siōng-tè,芥菜子">
<meta name="description" content="研究耶穌的神跡
會捌耶穌是上帝
     耶穌佇世間的時，毋但四界傳道理，也行濟濟神跡。伊所行的神跡，毋是親像奇術家的款，予人看心適，攏是用道德做目的，來叫醒眾人，予伊就近上帝，也通講是替上帝來宣">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f6a907b57ae.jpg" target="src"><img src="../album/artical/49f6a907b57ae.jpg" border="0"></a></td>
          <td width="30" align="right">
          	          	  <a href="src-2393.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：研究耶穌的神跡會捌耶穌是上帝 Gián-kiù Iâ-so͘ ê sîn-jiah oē bat Iâ-so͘ sī Siōng-tè</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">研究耶穌的神跡</p><br />
<p align="center">會捌耶穌是上帝</p><br />
<p align="center">&nbsp;&nbsp;&nbsp;&nbsp; 耶穌佇世間的時，毋但四界傳道理，也行濟濟神跡。伊所行的神跡，毋是親像奇術家的款，予人看心適，攏是用道德做目的，來叫醒眾人，予伊就近上帝，也通講是替上帝來宣教：閣顯明有上帝的權佇teh。按呢通知耶穌原本是上帝，今對伊所行的神跡來研究，看伊有顯出啥物權親像上帝。</p><br />
<p>&nbsp;</p><br />
<p>1、&nbsp; 有顯出宰治天地的權親像上帝。看伊佇加利利海，予風湧恬靜的事就知影，伊若無宰治天地的權風佮湧穩當毋順伊。既然會順伊，咱通捌伊是上帝。</p><br />
<p>2、&nbsp; 有顯出管轄萬物的權親像上帝。看伊佇底加波利用5个餅2 尾魚予5千人食到飽，閣佇加納用水變做酒，這層事，就知伊有管轄萬物的權，親像上帝，予咱通捌伊免僥疑。</p><br />
<p>3、&nbsp; 有顯出管理人的身體，親像上帝。看伊予青盲的會看見，跛跤的會行，臭耳人的會聽見，thái-ko 的會清氣，啞口的會講話，久長病的會好。遮个病，攏是人所袂醫得。耶穌攏總共伊醫好，按呢予咱通捌伊是上帝。</p><br />
<p>4、&nbsp; 有顯出治理人的聖靈，性靈親像上帝。人的心內所囥，極其隱密，猶未顯出佇外面，別人毋知影，獨獨耶穌知人的心內，欲賣伊的人，伊早早知影。那但業佇無花果樹下，伊也知影，實在予咱通捌伊是上帝。</p><br />
<p>5、&nbsp; 有顯出管理死亡的權親像上帝。看伊予睚魯的查某囝復活，予酒館婦人人的囝復活，予拉撒路復活。按呢明明是上帝，咱著捌伊。</p><br />
<p>6、&nbsp; 有顯出管理魔鬼的權親像上帝。看伊常常趕逐鬼離開人。鬼聽見伊的聲，就驚，聽見伊的命令就趁，攏毋敢違逆，按呢伊若毋是上帝，鬼thài欲順伊。</p><br />
<p>&nbsp;近來人愛信耶穌是人，較快。毋kú若對伊所行的神跡來研究，不得不著信伊毋但是人，也是上帝。因為以上所講這6項有明的證據佇teh，予咱通捌伊是上帝，毋免僥疑。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Gián-kiù Iâ-so͘ ê sîn-jiah<br />oē bat Iâ-so͘ sī Siōng-tè</p><br />
<p>&nbsp;&nbsp; Iâ-so͘ tī sè-kan ê sî, m̄-nā sì-koè thoân tō-lí, iā kiâⁿ choē-choē sîn-jiah. I só͘ kiâⁿ ê sîn-jiah, m̄-sī chhin-chhiūⁿ kî-su̍t-ka ê khoán, hō͘ lâng khoàⁿ sim-sek, lóng sī ēng tō-tek choè bo̍k-tek, lâi kiò-chhíⁿ chèng-lâng, hō͘ i chiū-kūn siōng-tè, iā thang kóng sī thoè Siōng-tè lâi soan-kàu: Koh hián-bêng ū Siōng-tè ê koân tī-teh. án-ni thang chai Iâ-so͘ goân-pún sī Siōng-tè, taⁿ tuì i só͘ kiáⁿ ê sîn-jiah lâi gián-kiù, khoàⁿ I ū hián-chhut sím-mi̍h koân chhin-chhiūⁿ Siōng-tè.</p><br />
<p>&nbsp;1. Ū hián-chhut cháiⁿ-tī thiⁿ-toē ê koân chhin-chhiūⁿ Siōng-tè. Khoàⁿ I tī ka-lī-lī hái, hō͘ hong éng tiām-chēng ê sū chiū chai iáⁿ, I nā bô cháiⁿ-tī thiⁿ-toē ê koân hong kap éng ún-tàng m̄ sūn I. Kì-jiân oē sūn I, lán thang bat I sī Siōng-tè.</p><br />
<p>2. Ū hián-chhut koán-hat bān-mi̍h ê koân chhin-chhiūⁿ Siōng-tè.</p><br />
<p>Khoàⁿ I tī Tí-ka-pho-lī ēng 5 ê piáⁿ 2 bé-hî hō͘ 5 chheng lâng chia̍h kàu pá, koh tī Ka-ná ēng chuí pìⁿ choè chiú, chit chân sū, chiū chai I ū koán-hat bān-mi̍h ê koân, chhin-chhiūⁿ Siōng-tè, hō͘ lán thang bat I bián giâu-gî.</p><br />
<p>3. Ū hián-chhut koán-lí lâng ê sin-thé, chhin-chhiūⁿ Siōng-tè.</p><br />
<p>Khoàⁿ i hō͘ chhiⁿ-mî ê oē khoàⁿ-kìⁿ, pái-kha ê oē kiâⁿ, chhàu-hīⁿ lâng ê oē thiaⁿ-kìⁿ, thái-ko ê oē chheng-khì, é-káu ê oē kóng-oē, kú-tn̂g pīⁿ ê oē hó. Chiah ê pīⁿ, lóng sī lâng só͘ boē i-tit. Iâ-so͘ lóng-chóng kā i i-hó, án-ni hō͘ lán thang bat I sī Siōng-tè.</p><br />
<p>4. Ū hián-chhut tī-lí lâng ê sèng-lêng 性靈 chhin-chhiūⁿ Siōng-tè. Lâng ê sim-lāi só͘ khǹg, ke̍k-kî ún-ba̍t, iáu-bē hián-chhut tī goā-bīn, pa̍t-lâng m̄ chai-iáⁿ, to̍k-to̍k Iâ-so͘ chai lâng ê sim-lāi, beh boē I ê lâng, I chá-chá chai-iáⁿ. Ná-tàn-gia̍p tī bû-hoa-kó chhiū-ē, I iā chai-iáⁿ, si̍t-chāi hō͘ lán thang bat I sī Siōng-tè.</p><br />
<p>5. Ū hián-chhut koán-lí sí bông 死亡 ê koân chhin-chhiūⁿ Siōng-tè. Khoàⁿ i hō͘ Gâi-ló͘ ê cha-bó͘-kiáⁿ koh-oa̍h, hō͘ chiú-koán hū-jîn lâng ê kiáⁿ koh-oa̍h, hō͘ Lia̍p-sat-lō͘ koh-oa̍h. án-ni bêng-bêng sī Siōng-tè, lán tio̍h bat I.</p><br />
<p>6. Ū hián-chhut koán-lí Mô͘-kuí ê koân chhin-chhiūⁿ Siōng-tè. Khoàⁿ I siông-siông koáⁿ-tio̍k kuí lī-khui lâng. Kuí thiaⁿ-kìⁿ I ê siaⁿ, chiū kiaⁿ, thiaⁿ-kìⁿ I ê bēng-lēng chiū thàn, lóng m̄ káⁿ uî-ke̍h, án-ni I nā m̄-sī Siōng-tè, kuí thài beh sūn I.</p><br />
<p>&nbsp;Kūn-lâi lâng ài sìn Iâ-so͘ sī lâng, khah khoài. M̄-kú nā tuì I só͘ kiâⁿ ê sîn-jiah lâi gián-kiù, put-tek-put tio̍h sìn I m̄-nā sī lâng, iā sī Siōng-tè. In-uī í-siōng só͘ kóng chit 6 hāng ū bêng ê chèng-kù tī-teh, hō͘ lán thang bat I sī Siōng-tè, m̄ bián giâu-gî.</p></div>
</body>
</html>