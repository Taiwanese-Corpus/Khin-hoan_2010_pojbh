<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-成聖的要緊</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,成聖的要緊,Chiâⁿ-sèng ê iàu-kín,芥菜子">
<meta name="description" content="成聖的要緊
羅馬12章1節。
保羅苦勸羅馬的兄弟愛in著成聖也是苦勸咱著成聖。論這个愛咱成聖的道理，通講是基督教的教示，第一順全，儒教雖罔tiàm佇Sek教，道教的頂面，iáu-kú這款的道理袂得">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4bab052d80344.jpg" target="src"><img src="../album/artical/4bab052d80344.jpg" border="0"></a></td>
          <td width="30" align="right">
          	          	  <a href="src-1952.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-8</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：成聖的要緊 Chiâⁿ-sèng ê iàu-kín</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">成聖的要緊</p><br />
<p align="center">羅馬12章1節。</p><br />
<p>保羅苦勸羅馬的兄弟愛in著成聖也是苦勸咱著成聖。論這个愛咱成聖的道理，通講是基督教的教示，第一順全，儒教雖罔tiàm佇Sek教，道教的頂面，iáu-kú這款的道理袂得著詳細，雖罔聖人，也毋敢凊彩講。保羅佇遮敢明明講，可見伊有得著這个地步就是對聖神來成就的。</p><br />
<p>論成聖甚物意思。</p><br />
<p>成聖，就是聖，善，攏齊備，無閣犯罪無入迷惑，這款的工夫毋是人的氣力所會成的，獨獨聖神會成的。聖神會造就咱，予咱到佇成聖的地步。按呢咱人m̄通倚靠家己的氣力，來向望成聖，著倚靠聖神的扶助。</p><br />
<p>論成聖甚物人著有。</p><br />
<p>就是基督徒所著有的，怎樣按呢，因為聖經明明講。揀召恁的就是聖，恁也著聖，人既然信耶穌來得著稱義，毋通停步，著閣進行到成聖，才會堪得稱做聖徒稱義，就是上帝白白施恩佇信者，成聖，就是信者歸榮光佇天父。</p><br />
<p>聖經ta̍uh-ta̍uh苦勸信徒著明白主的旨意，愛恁成聖，咱人對細漢到大漢，身軀佮智慧日日加添長大，設使到長成無好通講，也未會自立家己，建立別人來報答父母的恩，是失落做囝的本份，親像孝經所講，「立身行道，揚行有號細項之終也」taⁿ咱做上帝的囝類，也是按呢，第一要緊著2項。1、得著稱義。2、得著成聖。閣再佇成聖的中間欣慕得著聖神的充滿，頂面通歸榮光上帝，下面通做世間的光來照人。</p><br />
<p>按呢就無見笑做囝的本份。</p><br />
<p>論成聖有甚物法度通得著，有2个好方法。</p><br />
<p>1、倚靠主耶穌來贏罪惡，論主贖罪的工，第一完全，這个就是信徒所知所信的。所以逐人著深信，著求贏過罪惡的權。</p><br />
<p>2、除去阻礙，來獻身心佇主，阻礙是甚物，就是咱所快犯著的罪，佮私慾，總是愛欲除去，著代先將悔改2字實行，用家己舊時的所行佮主同釘佇十字架。所以做信徒的應當自先來獻身心佇主，自然會進成聖的地位。</p><br />
<p>若得著成聖，有甚物利益，有3項通得著。</p><br />
<p>1、通學習來深捌基督。彼得講，著求濟濟得著恩賜，深知咱的主耶穌基督。</p><br />
<p>2、通得著咱的主所賞賜的平安。主所賞賜的平安有2項。</p><br />
<p>1、主閣講，凡若勞苦背重擔的，著就近我，我欲賞賜你平安。</p><br />
<p>2、主閣講，我的心溫柔謙遜，恁背我的擔來學我，就恁的心的確得著平安。</p><br />
<p>3、通享受恩典的報賞。保羅共哥林多的人講，出力敬走，做頭的撙節向望得著koài phái的冕旒，無親像咱所求，就是袂敗壞的冕旒。</p><br />
<p>Taⁿ咱做信徒逐人著欣慕成聖，來向望得著chiah的福氣。著得著真實的成聖才會得著，真實的成聖是內心的成聖，毋是外皮的成聖。近來有一種的信徒開嘴著，就是聖潔，就是自稱講in逐个有成聖，若看in的kú-tiōng，佮聽in的所講離開成聖的路不止遠。</p><br />
<p>因為in不時誇口家己的好，批評別人的歹，坐teh聽人呵咾伊本身。驕chhé 別人的事業，lâm-sám講人的是非，佮別的信徒未做得朋友，這款講是聖潔真oh得信，不過通講是一个看板的聖潔nā-tiāⁿ。咱毋通學這款，著希望得著真實的聖潔成聖才有路用。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Chiâⁿ-sèng ê iàu-kín</p><br />
<p style="text-align: center;">&nbsp;Lô-má 12 chiuⁿ 1 chat.</p><br />
<p>Pó-lô khó͘-khǹg Lô-má ê hiaⁿ-tī ài in tio̍h chiâⁿ-sèng iā-sī khó͘-khǹg lán tio̍h chiâⁿ-sèng.&nbsp; Lūn chit ê ài lán chiâⁿ-sèng ê tō-lí, thang kóng sī Ki-tok-kàu ê kà-sī, tē-it sūn-choân, Jû-kàu sui-bóng tiàm tī Sek-kàu, tō-kàu ê téng-bīn, iáu-kú chit khoán ê tō-lí bē tit-tio̍h siông-sè, sui-bóng sèng-jîn, iā m̄ káⁿ chhìn-chhái kóng.&nbsp; Pó-lô tī chia káⁿ bêng-bêng kóng, khó-kiàn I ū tit-tio̍h chit ê toē-pō͘ chiū-sī tuì Sèng Sîn lâi sêng chiū-ê.</p><br />
<p>Lūn chiâⁿ-sèng sím-mi̍h ì-sù.</p><br />
<p>Chiâⁿ-sèng, chiū-sī sèng, Siān, lóng chiâu-pī, bô koh hoān-choē bô ji̍p bê-he̍k, Chit khoán ê kang-hu m̄ sī lâng ê kuì-la̍t só͘ oē chiâⁿ ê, to̍k-to̍k Sèng Sîn oē chiâⁿ ê.&nbsp; Sèng Sîn oē chō-chiū lán, hō͘ lán kàu tī chiâⁿ-sèng ê toē-pō͘.&nbsp; án-ni lán lâng m̄-thang oá-khò ka-kī ê khuì-la̍t, lâi ǹg-bāng chiâⁿ-sèng, tio̍h oá-khò Sèng Sîn ê hû-chō͘.</p><br />
<p>Lūn chiâⁿ-sèng sím-mi̍h lâng tio̍h ū.</p><br />
<p>Chiū-sī Ki-tok-tô͘ só͘ tio̍h ū ê, cháiⁿ-iūⁿ án-ni, in-uī Sèng-keng bêng-bêng kóng.&nbsp; Kéng-tiàu lín ê chiū-sī Sèng(誤植Seng), lín iā tio̍h sèng, lâng kì-jiân sìn Iâ-so͘ lâi tit-tio̍h chheng-gī, m̄-thang thêng pō͘, tio̍h koh chìn-hêng kàu chiâⁿ-sèng, chiah oē kham-tit chheng-choè sèng-tô͘ chheng-gī, chiū-sī Siōng-tè pe̍h-pe̍h si-un tī sìn-chiá, Chiâⁿ-sèng, chiū-sī sìn-chiá kui êng-kng tī thiⁿ-pē.</p><br />
<p>Sèng-keng ta̍uh-ta̍uh khó͘-khǹg sìn-tô͘ tio̍h bêng-pe̍k Chú ê chí-ì, ài lín chiâⁿ-sèng, lán lâng tuì soè-hàn kàu toā hàn, sin-khu kap tì-huī ji̍t-ji̍t ke-thiⁿ tióng-tāi, siat-sú kàu tióng-sêng bô hó thang kóng, iā boē-oē chū-li̍p ka-kī, kiàn-li̍p pa̍t lâng lâi pò-tap pē-bú ê un, sī sit-lo̍h choè kiáⁿ ê pún-hūn, chhin-chhiūⁿ hàu-keng só͘ kóng, "li̍p sin hêng tō, iông hêng ū hō sè hàng chi chiong iā" taⁿ lán choè Siōng-tè ê kiáⁿ-luī, iā-sī án-ni, tē-it iàu-kín tio̍h 2 hāng.&nbsp; 1. Tit-tio̍h chheng-gī.&nbsp; 2. Tit-tio̍h chiâⁿ-sèng.&nbsp; Koh-chài tī chiâⁿ-sèng ê tiong-kan him-bō͘ tit-tio̍h Sèng Sîn ê chhiong-moá, téng-bīn thang kui êng-kng Siōng-tè, ē-bīn thang choè sè-kan ê kng lâi chiò lâng.</p><br />
<p>án-ni chiū bô kiàn-siàu choè kiáⁿ ê pún-hūn.</p><br />
<p>Lūn chiâⁿ-sèng ū sím-mi̍h hoat-tō͘ thang tit-tio̍h, ū 2 ê hó hong-hoat.</p><br />
<p>1. oá-khò Chú Iâ-so͘ lâi iâⁿ choē-ok, lūn Chú sio̍k-choē ê kang, tē-it oân-choân, chit ê chiū-sī Sìn-tô͘ só͘-chai só͘ sìn ê.&nbsp; Só͘-í ta̍k-lâng tio̍h chhim-sìn, tio̍h kiû iâⁿ-kè choē-ok ê koân.</p><br />
<p>2. Tû khì chó͘-gāi, lâi hiàn sin sim tī Chú, chó͘-gāi sī sím-mi̍h, chiū-sī lán só͘ khoài hoān-tio̍h ê choē, kap su-io̍k, chóng-sī ài beh tû khì, tio̍h tāi-seng chiong hoé-kái 2 jī si̍t-hêng, ēng ka-kī kū sî ê só͘-kiâⁿ kap Chú tâng tèng tī si̍p-jī-kè.&nbsp; Só͘-í choè sìn-tô͘ ê èng-tong chū seng lâi hiàn sin sim tī Chú, chū-jiân oē chìn chiâⁿ-sèng ê toē-uī.</p><br />
<p>Nā tit-tio̍h chiâⁿ-sèng, ū sím-mi̍h lī-ek, ū 3 hāng thang tit-tio̍h.</p><br />
<p>1. Thang ha̍k-si̍p lâi chhim bat Ki-tok.&nbsp; Pí-tek kóng, tio̍h kiû choē-choē tit-tio̍h un-sù, chhim chai lán ê Chú Iâ-so͘ Ki-tok.</p><br />
<p>2. Thang tit-tio̍h lán ê Chú só͘ siúⁿ(誤植siùⁿ)-sù ê pêng-an.&nbsp; Chú só͘ siúⁿ-sù ê pêng-an ū 2 hāng.</p><br />
<p>1. Chú koh kóng, Hoān-nā lô-khó͘ pē tāng-tàⁿ ê, tio̍h chiū-kūn goá, goá beh siúⁿ-sù lí pêng-an.</p><br />
<p>2. Chú koh kóng, goá ê sim un-jiû khiam-sùn, lín pē goá ê taⁿ lâi o̍h goá, chiū lín ê sim tek-khak tit-tio̍h pêng-an.</p><br />
<p>3. Thang hióng-siū un-tián ê pò-siúⁿ.&nbsp; Pó-lô kā Ko-lîm-to ê lâng kóng, chhut-la̍t kèng cháu, choè thâu ê chún(誤植chun)-chat ǹg-bāng tit-tio̍h koài phái ê bián-liû, bô chhin-chhiūⁿ lán só͘ kiû, chiū-sī boē pāi-hoāi ê bián-liû.</p><br />
<p>Taⁿ lán choè Sìn-tô͘ ta̍k lâng tio̍h him-bō͘ chiâⁿ-sèng, lâi ǹg-bāng tit-tio̍h chiah ê hok-khì.&nbsp; Tio̍h tit-tio̍h chin-si̍t ê chiâⁿ-sèng chiah oē tit-tio̍h, chin-si̍t ê chiâⁿ-sèng sī lāi-sim ê chiâⁿ-sèng, m̄ sī goā-phê ê chiâⁿ-sèng.&nbsp; Kūn-lâi ū chi̍t chióng ê sìn-tô͘ khui chhuì tio̍h, chiū-sī Sèng-kiat, chiū-sī chū-chheng kóng in ta̍k ê ū chiâⁿ-sèng, nā khoàⁿ in ê kú-tiōng, kap thiaⁿ in ê só͘ kóng lī-khui chiâⁿ-sèng ê lō͘ put-chí hn̄g.</p><br />
<p>In-uī in put-sî khoa-kháu ka-kī ê hó, phoe-phêng pa̍t lâng ê phái, chē teh thiaⁿ lâng o-ló i pún-sin.&nbsp; Kiau chhé pat lâng ê sū-gia̍p, lâm-sám kóng lâng ê sī hui, kap pa̍t ê sìn-tô͘ boē choè tit pêng-iú, chit khoán kóng sī Sèng-kiat chin oh-tit sìn(sin), put-kò thang kóng sī chi̍t ê khàn pán ê Sèng-kiat nā-tiāⁿ.&nbsp; Lán m̄-thang o̍h chit khoán, tio̍h hi-bōng tit-tio̍h chin-si̍t ê Sèng-kiat chiâⁿ-sèng chiah ū lō͘-ēng.</p></div>
</body>
</html>