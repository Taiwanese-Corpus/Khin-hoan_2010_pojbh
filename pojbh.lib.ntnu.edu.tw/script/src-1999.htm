<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-教會報合印</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,教會報合印,Kàu-hoē-pò Ha̍p-ìn,芥菜子">
<meta name="description" content="教會報合印
 北部的 「芥菜子」報，對1929年正月起欲合印佇「台灣教會報」的內面。就是欲將「北部事務」這四字換做「芥菜子」。台灣教會報這个名毋免改換，因為這个名是大會所定的，請看大會的會錄，第二回">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f035cae42f4.jpg" target="src"><img src="../album/artical/49f035cae42f4.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：教會報合印 Kàu-hoē-pò Ha̍p-ìn</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Phian-chip-pō͘͘ 編輯部</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">教會報合印</p><br />
<p>&nbsp;北部的 「芥菜子」報，對1929年正月起欲合印佇「台灣教會報」的內面。就是欲將「北部事務」這四字換做「芥菜子」。台灣教會報這个名毋免改換，因為這个名是大會所定的，請看大會的會錄，第二回，二十四條佮第三回二十七 條，就會知較早是號做台南教會報，後來佮北部聯合，就改換做台灣教會報。也後來北部有加chhòng一款芥菜子報，起頭是一年四擺，後來改做一年十二擺，近來買去讀的人ná濟。</p><br />
<p>到本年二月中會聚集的時，有議定這个芥菜子報看是欲家己印抑是欲佮南部合印，意思是毋免chhòng兩位。若欲家己印就毋免佮南部合印，就毋免chhòng彼tó͘北部事務。因為芥菜子報是北部事務佇teh，北部的中會有派一个部會予in有全權來設法這个代誌。Taⁿ已經佮南部教士會參詳好勢，對moâ年正月起施行。報的價錢一年訂&yen;.50真俗，買報的人真有經濟，現時teh買這兩款的報一年著&yen;.83對moâ年正月起一年kan-ta出&yen;.50就有通讀兩款的報。</p><br />
<p>Taⁿ因為驚了大家袂理解這个代誌，所以寫明報予大家知，希望大家鼓吹較濟人來買。</p><br />
<p>紲向望「芥菜子」的讀者列位，今年度的報料若袂la̍p，請量早寄來oân (用3 chiam的chhiat-chhiú通)對moâ年起，若愛繼續買，屬佇南部--的，請對南部冊房注文，也屬佇北部--的，請對北部的冊房來注文。順筆請安。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Kàu-hoē-pò Ha̍p-ìn</p><br />
<p>&nbsp;Pak-pō͘ ê "Koà-chhài-chí" pò, tuì 1929 nî chiaⁿ-ge̍h khí beh ha̍p-ìn(誤植in) tī "Tâi-oân kàu-hoē-pò" ê lāi-bīn.&nbsp; Chiū-sī beh chiong "Pak-pō͘-sū-bū" chit sì-jī oāⁿ choè "Koà-chhài-chí".&nbsp; Tâi-oân kàu-hoē-pò chit ê miâ m̄-bián koé-oāⁿ, in-uī chit ê miâ sī Tāi-hoē só͘ tēng ê, chhiáⁿ khoàⁿ Tāi-hoē ê Hoē-lio̍k, tē-jī-hoê, jī-cha̍p-sì tiâu kap tē-saⁿ-hoê jī-cha̍p chhit tiâu, chiū oē chai khah-chá sī hō-choè Tâi-lâm kàu-hoē-pò, āu-lâi kap Pak-pō͘ liân-ha̍p, chiū koé-oāⁿ choè Tâi-oân kàu-hoē-pò.&nbsp; iā āu-lâi pak-pō͘ ū ke chhòng chi̍t-khoán Koà-chhài-chí-pò, khí-thâu sī chi̍t nî sì-pái, āu-lâi koé-choè chi̍t-nî cha̍p-jī-pái, kūn-lâi boé khí tha̍k ê lâng ná choē.</p><br />
<p>Kàu pún-nî jī-ge̍h Tiong-hoē chū-chi̍p ê sî, ū gī-tiāⁿ chit ê Koà-chhài-chí-pó khoàⁿ sī beh-ka-kī ìn á-sī beh kap Lâm-pō͘ ha̍p-ìn, ì-sù sī m̄-bián chhòng nn̄g(誤植nng)-uī. &nbsp;Nā beh ka(誤植kā)-kī ìn chiū m̄-bián kap Lâm-pō͘ ha̍p-ìn, chiū m̄-bián chhòng hit-tó͘ Pak-pō͘ sū-bū.&nbsp; In-uī Koà-Chhài-chí-pò sī Pak-pō͘ sū-bū tī-teh, Pak-pō͘ ê Tiong-hoē ū phài chi̍t ê pō͘-hoē hō͘ in ū choân-koân lâi siat-hoat chit ê tāi-chì.&nbsp; Taⁿ í-keng kap Lâm-pō͘ kàu-sū-hoē chham-siông hó-sè, tuì moâ-nî chiaⁿ-ge̍h khí si-hêng.&nbsp; Pò ê kè-chîⁿ chi̍t-nî tēng &yen;. 50 chin sio̍k, boé-pò ê lâng chin ū keng-chè, hiān-sî teh boé chit nn̄g khoán ê pò chi̍t-nî tio̍h &yen;. 83 tuí moâ-nî chiaⁿ-ge̍h khí chi̍t-nî kan-ta chhut &yen;. 50 chiū ū thang tha̍k nn̄g-khoán ê pò.</p><br />
<p>Taⁿ in-uī kiaⁿ-liáu tāi-ke boē lí-kái chit ê tāi-chì, só͘-í siá-bêng pò hō͘ tāi-ke chai, hi-bōng tāi-ke kó͘-chhui khah choē lâng lâi boé.</p><br />
<p>Soà ǹg-bāng "Koà-chhài-chí" ê tha̍k-chiá lia̍t-uī, kin nî-tō͘(誤植tô͘) ê pò-liāu nā bē la̍p, chhiáⁿ liōng-chá kià lâi oân (ēng 3 chiam ê chhiat-chhiú thang) Tuì moâ(誤植mā)-nî khí, nā ài kè-sio̍k boé, sio̍k tī Lám-pō͘--ê, chhiáⁿ tuì Lâm-pō͘ chheh-pâng chù-bûn, iā sio̍k tī Pak-pō͘--ê, chhiáⁿ tuì Pak-pō͘ ê chheh-pâng lâi chù-bûn(誤植būn).&nbsp; Sūn-pit chhéng-an.</p></div>
</body>
</html>