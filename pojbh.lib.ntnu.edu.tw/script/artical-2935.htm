<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-馮玉祥出死入活</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,馮玉祥出死入活,Pâng Gio̍k-siông Chhut-sí Ji̍p-oa̍h,台南府城教會報,文安">
<meta name="description" content="馮玉祥出死入活1921.01 430卷 p.8-10(文--氏安記。)馮玉祥是現時支那出名文明ê將軍。伊已經信主；下底hit層事攏是本身所干証--ê。 真可惜我無出世tī信主ê家，對細漢就怨恨道理。T">
<meta name="author" content="國立台灣師範大學台灣文化及語言文學研究所,文安">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-2935.htm#">台文</a>｜<a href="artical-2935.htm#">中文</a>｜<a href="artical-2935.htm#">日本語</a>｜<a href="artical-2935.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">馮玉祥出死入活</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">馮玉祥出死入活 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第430卷</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1921/1</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台南府城教會報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：8</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：馮玉祥出死入活 [ Pâng Gio̍k-siông Chhut-sí Ji̍p-oa̍h ]</td>
                          </tr>
                          <tr>
                            <td class="gy12" align="left">作者：文安 Bûn An</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-2935.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-2935.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-2935.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-2935.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-2935.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d7t0a0p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>馮玉祥出死入活<br />1921.01 430卷 p.8-10<br />(文--氏安記。)<br />馮玉祥是現時支那出名文明ê將軍。伊已經信主；下底hit層事攏是本身所干証--ê。 <br />真可惜我無出世tī信主ê家，對細漢就怨恨道理。Tī 1900年hit-tia̍p 我當兵，義和團匪類起擾亂，in真兇惡ài滅無基督教。看著in hiah 殘忍?死外國ê牧師、醫生、先生娘、姑娘、以及本底信主ê人，我bē免得体貼in ê 悽慘，總--是硬心m̄ ài降服上帝。 <br />當1901年我到保定府，有一日入拜堂，聽外國牧師teh論馬太 5:39,40。禮拜煞，我即時將1塊桌背tī肩頭頂beh出去。牧師teh問：「你啥事舉我ê桌?」我應伊講:「照你所傳ê道理m̄- nā chit塊桌，椅條著續hō͘我。」 <br />Tī 1906年我升做少尉hit-tia̍p hō͘毒蟲chhioh--著，腹肚邊生痛，就hō͘本地先生看，驗了in講著糊兩月日才會好。我知in kan-ta it著我ê銀，真受氣m̄ chhap--伊。有人報北京城外有外國ê醫館，我去hia hō͘ 幾若位ê醫生驗，才kā我講:「你若來入院，兩禮拜久就會好。」醫生真小心，1日兩擺糊藥，本地先生亦不時來巡真gâu体貼。 <br />已經打tia̍p好，我真ài買豬肉佮好酒來送醫生，kā伊說謝。醫生m̄准，講m̄免對in 謝in,反轉著siàu念獨一真ê上帝ê大疼痛，知伊ê權醫好我ê病。聽hit 句心受感激，m̄敢照舊怨恨道理。Chit tia̍p亦bat 想上帝ê 事。 <br />當1909年我換去東爿省紮營tī Sin-bîn府，hit年城內起瘟疫；我ta̍uh-ta̍uh chhoā 兵去病院。Hit ê 醫生苦勸我著hō͘ 伊注射，若無驚了本身染著毒。注射了我問先生禮著偌濟? 伊應講: 「攏m̄免錢，iáu 1項koh較要緊，你著會記得天mn5...h有一位上帝真疼--你。」Chit句是抵好前日別位ê先生猶原對我講án-ni。這koh 1 擺聽--著是hō͘我怨恨ê心那消除。 <br />Tī 1911年中國起革命，我hit時 tī Lâm-chiân,tī hia 險險喪失性命。後--來去北京做副將，有1 日tī街路teh行，看一張告白teh通知某日有1 個出名先生Bo̍k-tek博士beh開演說會。屬青年會ê人teh分單，續請我去赴。 <br />頭1日我就坐兩點鐘久，明仔載koh去真致意teh聽先生所傳ê道理，聽了我ê心那深信，bē免得想所報ê救主真有力thang救我本身佮國內ê百姓。Kā先生通譯ê是王Chèng-têng,伊bat tī Pa-lí平和會做記事。演說會明白，iáu-kú有機會thang koh講究基督教ê事，因為城內有設24位，請先生便便thang聚集佮人談論道理。我歡喜順chit個機會佮11人去王Chèng-têng ê厝，tī hia 所承受--ê教示，真有得著利益。我今常常ài去禮拜服事上帝，較慢就beh入教 <br />抵chit時我ê兄有不和ê事，hō͘我大受氣，若無道理tī我ê心，私慾穩當會較贏，就hit個事誌會那纏那害。好佳哉我靠主就得著tháu放。iáu 未得救ê時性地真歹，佮家內常常有事；我ê婦人人若小可精差無合我ê 意，就發受氣扑某子。 <br />當副將ê時亦是án-ni,出令若無liâm-mi行，我就起惡心，m̄-nā扑兵，連摃我ê屬官亦敢。我攏無体貼所管ê兵，in也怨恨我，當面對驚，才趁我ê嘴無tī-- leh ê 時就kā我咒詛。我攏無慈悲憐憫--人。 <br />今hō͘耶穌救ê了後，上帝ê疼痛推迫我，才ài款待所管ê 親像家己ê人。In 若行錯，就用溫柔苦勸勉勵，歡喜赦免in ê 過失。較常chit號ê方法會贏in ê 歹，致到凡所抵著ê危險、艱苦in佮我同心協力。現時我ê婦人人也敢干証我是那新ê人，對我降服耶穌，攏m̄ bat克虧扑--伊。 <br />我toà tī南昌hit-tia̍p,政府無照公道款待--我，我m̄肯降服kā我辭。所管ê兵真m̄甘。過幾若月日張勳ài換民主國，koh揀宣統做皇帝。Hit-tia̍p 前所管ê官叫我著起兵；阮出戰續?贏，後--來保舉我做將軍，政府才派我去湖南ê常德。 <br />雖然我名做基督徒，iáu-kú家己知影有濟濟項行無夠，bē免得掛慮心無夠額熱 thang 不時報揚得救ê道理。<br />常德城ê牧師牧師娘tiàm城內常常佮馮玉祥交陪，才有順chit時做干証講，論到馮玉祥外皮，伊ê面貌真好看，身軀??，懸六尺一。雖然伊是真謙卑ê款式，iáu-kú 做將軍有人才、威儀gâu 當伊ê職。 <br />伊信主了後直直進步天ê路，到1909 hit年上帝用伊1 位ê奴僕所傳ê道理hō͘伊koh較知影得救ê 深意，佮聖神ê才能，伊就那熱心。 <br />現時只有要緊1項，是ài伊所管ê,無論兵丁抑是hiah-ê屬官平平會bat耶穌，來得著救。In 攏無食薰，亦m̄ bat lim 酒，歹嘴也m̄准，致到in ê好德行四面報揚。 <br />常德城內本然烏暗，現時維新。馮玉祥決意ài擋人開歹子間，連有甚物不合ê?仔，就liâm-mi拆破。e昏時未到十點鐘，街路平靜，城--nih百姓安穩企起。 <br />有設兵丁ê圖書館，內面有偌仔濟款ê冊佮新聞，閒ê時，出在in thang tiàm hia 看。也有好chhit-thô ê所在hō͘ in 在場鬥走來盡跑走ê 路站，續用力鬥輸贏。 <br />iáu有koh較好ê法度beh 利益hiah-ê較老、著傷koh衰lám ê兵，驚了in後--來無錢，會變歹做賊匪，所以chit時已經有開1間hō͘ in逐日1晡thang 學幾若款ê工藝，到in無當兵ê 時清閒有thang家己趁食。 <br />Hit間安排真好勢，內面清氣siùⁿ，所設逐項照次序。Tī hia 有100外張刺?ê器具；30外張ê kui teh織面巾，24張車衫ê器具thang 做兵ê 號衣。Koh有印冊館teh賣紙筆、字簿hit 號合路用ê物件。也有續設1位來做藤椅、藤床各項做便就賣兵較少錢。----------1.針織機 <br />Chit幾若年ê中間，馮玉祥ê屬官佮兵丁千外名已經領受洗禮入教，真熱心服事主。五更ê時就起--來，未食飯會聽著in teh吟詩感謝上帝。Tī軍營滿四面真有顯出敬虔ê心。Koh tī安歇日beh去禮拜逐家gīm聖經，有時行路ài吟詩，面貌也不止笑容。 <br />新曆1919年馮將軍真致意ài beh 請1位ê牧師開奮興會，hit幾日內得著非常ê機會。先生逐日兩晡聚集演說，千外名ê兵佮屬官歡喜來赴。 <br />Bat 1日馮將軍teh祈禱ê時，大siàu念本國，替in求真懇切，續流目屎啼哭。Hiah-ê屬官兵丁佮伊傷心擋bē tiâu,濟濟開聲連連祈禱，致到有流目屎，同心1意，為著國家掛慮，求上帝憐憫百姓。 <br />年尾koh請牧師連連10日佮兵講究聖經。1晡馮將軍本身做主理，1晡差伊較懸ê屬官替伊料理。 <br />Hit 個牧師真受伊好款待，有時請伊佮伊做夥食，到beh去hit-tia̍p,派1名兵擔行李，koh差1 個官送伊到落船，續kā伊拆單。 <br />論到馮玉祥所行ê好事beh 利益城內ê百姓，是算bē了。伊也是真要緊hiah-ê屬官ê夫人有機會thang 受教示，來bat耶穌；所以有時請牧師娘、姑娘tiàm in 中間，引chhoā in 較bat 道理。也有另外開1間學，hō͘ hiah-ê夫人thang bat字，續來講究聖經。近來十外個領洗禮入教。 <br />頂面所記真會感激人ê心。Tī趁道理ê國尚且m̄-bat看一個將軍佮伊ê兵hiah熱心，何況tī外國! 馮玉祥以外m̄-bat 聽--著。 <br />請看報ê人著真致意替馮將軍祈禱，望上帝用伊那久會那利益本國，續引chhoā那濟兵bat耶穌。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-2935.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d7t0a0p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Pâng Gio̍k-siông Chhut-sí Ji̍p-oa̍h<br />1921.01 430 koàn p.8-10<br />(Bûn--sī An kì.)<br />Pâng Gio̍k-siông sī hiān-sî Chi-ná chhut-miâ bûn-bêng ê chiong-kun. I í-keng sìn Chú; ē-té hit chân sū lóng sī pún-sin só͘ kan-chèng--ê. <br />Chin khó-sioh goá bô chhut-sì tī sìn Chú ê ke, tuì sè-hàn chiū oàn-hīn tō-lí. Tī 1900 nî hit-tia̍p goá tng peng, Gī-hô-thoân huí-luī khí jiáu-loān, in chin hiong-ok ài bia̍t-bô Ki-tok kàu. Khoàⁿ-tio̍h in hiah chân-jím thâi-sí goā-kok ê bo̍k-su, i-seng, sian-siⁿ niû, ko͘-niû í-ki̍p pún-tē sìn Chú ê lâng, goá bē bián-tit thé-thiap in ê chhi-chhám, chóng-sī ngē-sim m̄ ài hâng-ho̍k Siōng-tè. <br />Tng 1901 nî goá kàu Pó-tēng Hú, ū chi̍t ji̍t ji̍p pài-tn̂g, thiaⁿ goā-kok bo̍k-su teh lūn má-thài 5:39, 40. Lé-pài soah, goá chek-sî chiong chi̍t tè toh poē tī keng-thâu téng beh chhut-khì. Bo̍k-su teh mn̄g, " Lí siáⁿ-sū giâ goá ê toh?" goá ìn i kóng, " Chiàu lí só͘ thoân ê tō-lí, m̄ nā chit tè toh, í-liâu iā tio̍h soà hō͘ goá." <br />Tī 1906 nî goá seng chò siàu-uì hit-tia̍p hō͘ to̍k thâng chhioh-tio̍h, pak-tó͘ piⁿ siⁿ-thiàⁿ, chiū hō͘ pún-tē sian-siⁿ khoàⁿ, giām-liáu in kóng tio̍h kô͘ nn̄g goe̍h ji̍t chiah ē hó. Goá chai in kan-ta it-tio̍h goá ê gîn, chin siū-khì m̄ chhap i. Ū lâng pò Pak-kiaⁿ siâⁿ-goā ū se-kok i-koán, goá khì hia hō͘ kuí-nā uī ê i-seng giām, chiah kā goá kóng, "Lí nā lâi ji̍p īⁿ, nn̄g lé-pài kú chiū ē hó." I-seng chin sió sim, chi̍t ji̍t nn̄g pái kô͘ io̍h, pún-tē sian-siⁿ ia̍h put-sî lâi sûn chin gâu thé-thaip. <br />Í-keng táⁿ-tia̍p hó, goá chin ài bé ti-bah kap hó chiú lâi sàng i-seng, kā i seh-siā. I-seng m̄ chún, kóng m̄ bián tuì in siā in, hoán-tńg tio̍h siàu-liām to̍k-it chin ê Siōng-tè ê toā thiàⁿ-thàng, chai I e koân i-hó goá ê pēⁿ. Thiaⁿ hit kù sim siū kám-kek, m̄ káⁿ chiàu kū oàn-hīn tō-lí. Chit-tia̍p ia̍h bat siūⁿ Siōng-tè ê sū.<br />Tng 1909 nî goá oāⁿ-khì Tang-pêng séng chat-iâⁿ tī Sin-bîn Hú, hit nî siâⁿ-lāi khí un-e̍k; goá ta̍uh-ta̍uh chhoā peng khì pēⁿ-īⁿ. Hit ê i-seng khó͘-khǹg goá tio̍h hō͘ i chù-siā, nā bô kiaⁿ-liáu pún-sin jiám-tio̍h to̍k. Chù-siā liáu goá mn̄g sian-siⁿ lé tio̍h loā-chē? I ìn kóng, " Lóng m̄ bián chîⁿ, iáu chi̍t hāng koh khah iàu-kín, lí tio̍h ē kì-tit thiⁿ-ni̍h ū chi̍t ê Siōng-tè chin thiàⁿ lí." Chit kù sī tú-hó chêng ji̍t pa̍t uī ê sian-siⁿ iû-goân tuì goá kóng án-ni. Che koh chi̍t pái thiaⁿ-tio̍h sī hō͘ goá oàn-hīn ê sim ná siau-tû. <br />Tī 1911 nî Tiong-kok khí kek-bēng, goá hit sî tī Lâm-chiân, tī-hia hiám-hiám sòng-sit sìⁿ-miā. āu-lâi khì Pak-kiaⁿ chò hù-chiòng, ū chi̍t ji̍t tī ke-lō͘ teh kiâⁿ, khoàⁿ chi̍t tiuⁿ kò-pe̍h teh thong-ti bó͘ ji̍t ū chi̍t ê chhut-miâ sian-siⁿ Bo̍k-tek Phok-sū beh khui ián-soat-hoē. Sio̍k chheng-liân-hoē ê lâng teh pun toaⁿ, soà chhiáⁿ goá khì hù. <br />Thâu chi̍t ji̍t goá chiū chē nn̄g tiám cheng kú, bîn-á-chài koh khì chin tì-ì teh thiaⁿ sian-siⁿ só͘ thoân ê tō-lí, thiaⁿ-liáu goá ê sim ná chhim sìn, bē bián-tit siūⁿ só͘ pò ê Kiù-chú chin ū la̍t thang kiù goá pún-sin kap kok-lāi ê peh-sìⁿ. Kā sian-siⁿ thong-e̍k-ê, sī Ông Chèng-têng, i bat tī Pa-lí Pêng-hô-hoē chò kì-sū. ián-soat-hoē bêng-pe̍k, iáu-kú ū ki-hoē thang koh káng-kiù Ki-tok kàu ê sū, in-uī siâⁿ-lāi ū siat 24 uī, chhiáⁿ sian-siⁿ piān-piān thang kap lâng chū-chi̍p tâm-lūn tō-lí. Goá hoaⁿ-hí sūn chit ê ki-hoē kap 11 lâng khì Ông Chèng-têng ê chhù, tī-hia só͘ sêng-siū ê kà-sī, chin ū tit-tio̍h lī-ek. Goá taⁿ siông-siông ài khì lé-pài ho̍k-sāi Siōng-tè, khah bān chiū beh ji̍p-kàu. <br />Tú chit sî goá ê hiaⁿ ū put-hô ê sū, hō͘ goá toā siū-khì, nā bô tō-lí tī goá ê sim, su-io̍k ún-tàng ē khah-iâⁿ, chiū hit ê tāi-chì ē ná tîⁿ ná hāi. Hó kai-chài goá khò Chú chiū tit-tio̍h tháu-pàng. iáu-boē tit-kiù ê sî sèng-tē chin pháiⁿ, kap ke-lāi siông-siông ū sū; goá ê hū-jîn lâng nā sió-khoá cheng-chha bô ha̍h goá ê ì, chiū hoat siū-khì phah bó͘-kiáⁿ.<br />Tng hù-siòng ê sî ia̍h sī án-ni, chhut-lēng nā bô liâm-piⁿ kiâⁿ, goá chiū khí ok-sim, m̄ nā phah peng, liân kòng goá ê sio̍k-koaⁿ iā káⁿ. Goá lóng bô thé-thiap só͘ koán ê peng, in iā oàn-hīn goá, tng bīn tuì kiaⁿ chiah thàn goá ê chhuì, bô tī-teh ê sî, chiū kā goá chiù-chó͘. Goá lóng bô chû-pi lîn-bín lâng. <br />Taⁿ hō͘ Iâ-so͘ kiù ê liáu-āu, Siōng-tè ê thiàⁿ thàng chhui-pek goá, chiah ài khoán-thāi só͘ koán-ê chhin-chhiūⁿ ka-kī ê lâng. In nā kiâⁿ chhò, chiū ēng un-jiû khó͘-khǹg bián-lē, hoaⁿ-hí sià-bián in ê koè-sit. Khah siông chit hō ê hong-hoat ē iâⁿ in ê pháiⁿ, tì-kàu hoān só͘ tú-tio̍h ê guî-hiám, kan-khó͘ in kap goá tâng-sim hia̍p-le̍k. Hiān-sî goá ê hū-jîn lâng iā káⁿ kan-chèng goá sī ná sin ê lâng, tuì goá hâng-ho̍k Iâ-so͘, lóng m̄ bat khek-khui phah i. <br />Goá toà tī Lâm-chhiong hit-tia̍p chèng-hú bô chiàu kong-tō khoán-thāi goá, goá m̄ khéng hâng-ho̍k chiū kā goá sî. Só͘ koán ê peng chin m̄ kam. Koè kuí-nā goe̍h-ji̍t Tiuⁿ Hun ài oāⁿ Bîn-chú kok, koh kéng Soan-thóng chò hông-tè. Hit-tia̍p chêng só͘ koán ê koaⁿ kiò goá tio̍h khí peng; goán chhut-chiàn soà thâi-iâⁿ, āu-lâi pó-kú goá chò chiong-kun, chèng-hú chiah phài goá khì Ô͘-lâm ê Siông-tek. <br />Sui-jiân goá miâ chò Ki-tok-tô͘, iáu-kú ka-kī chai-iáⁿ ū chē-chē hāng kiâⁿ bô kàu, bē bián-tit khoà-lū sim bô kàu-gia̍h jia̍t thang put-sî pò-iông tit-kiù ê tō-lí. <br />Siông-tek siâⁿ ê bo̍k-su bo̍k-su-niû tiàm siâⁿ-lāi siông-siông kap Pâng Gio̍k-siông kau-poê, chiah ū sūn chit sî chò kan-chèng kóng, Lūn-kàu Pâng Gio̍k-siông goā phoê, i ê bīn-māu chin hó khoàⁿ, seng-khu lò-lò, koân la̍k-chhioh it. Sui-jiân i sī chin khaim-pi ê khoán-sit, iáu-kú chò chiong-kun ū jîn-châi, ui-gî gâu tng i ê chit. <br />I sìn Chú ê liáu-āu ti̍t-ti̍t chìn-pō͘ thiⁿ ê lō͘, kàu 1909 hit nî Siōng-tè ēng i chi̍t uī ê lô͘-po̍k só͘ thoân ê tō-lí hō͘ i koh-khah chai-iáⁿ tit-kiù ê chhim-ì, kap Sèng Sîn ê châi-lêng, i chiū ná jia̍t-sim. <br />Hiān-sî chí-ū iàu-kín chi̍t hāng, sī ài I só͘ koán-ê, bô lūn peng-teng, á-sī hiah ê sio̍k-koaⁿ pêⁿ-pêⁿ ē bat Iâ-so͘, lâi tit-tio̍h kiù. In lóng bô chia̍h hun, ia̍h m̄ bat lim chiú, pháiⁿ-chhuì iā m̄ chún, tì-kàu in ê hó tek-hēng sì-bīn pò-iông. <br />Siông-tek siâⁿ-lāi pún-jiân o͘-àm, hiān-sî î-sin. Pâng Gio̍k-siông koat-ì ài tòng lâng khui pháiⁿ-kiáⁿ keng, liân ū sím-mi̍h put-ha̍p ê ang-á, chiū liâm-piⁿ thiah phoà. e-hng-sî boē kàu cha̍p tiám cheng, ke-lō͘ pêng-chēng, siâⁿ-ni̍h peh-sìⁿ an-ún khiā-khí. <br />Ū siat peng-teng ê tô͘-su koán, lāi-bīn ū loā-á-chē khoán ê chheh kap sin-bûn, êng ê sî, chhut-chāi in thang tiàm hia khoàⁿ. iā ū hó chhit-thô ê só͘-chāi, hō͘ in chāi-tiûⁿ tàu cháu-lâi chīn pháu-cháu ê lō͘-chām, soà ēng la̍t tàu su-iâⁿ. <br />iáu ū koh-khah hó ê hoat-tō͘ beh lī-ek hiah ê khah lāu, tio̍h-siong koh soe-lám ê peng, kiaⁿ-liáu in āu-lâi bô chîⁿ, ē pìⁿ pháiⁿ chò chha̍t-huí; só͘-í chit sî-í keng ū khui chi̍t keng hō͘ in ta̍k ji̍t chi̍t po͘ thang o̍h kuí-nā khoán ê kang-gē, kàu in bô tng peng ê sî chheng-êng ū thang ka-tī thàn chia̍h. <br />Hit keng an-pâi chin hó-sè, lāi-bīn chheng-khi-siùⁿ, só͘ siat ta̍k hāng chiàu chhù-sū. Tī-hia ū 100 goā tiuⁿ chhiah-boe̍h ê khì-khū; 30 goā tiuⁿ ê kui teh chit bīn-kin, 24 tiuⁿ chhia-saⁿ ê khì-khū thang chò peng ê hō i. Koh ū ìn-chheh koán teh bē choá pit, jī-phō͘, hit hō ha̍p lō͘-ēng ê mi̍h-kiāⁿ. iā ū soà siat chi̍t-uī lâi chò tîn-í, tîn-chhn̂g, kok hāng chò piān chiū bē peng khah chió chîⁿ. <br />Chit kuí-nā nî ê tiong-kan Pang Gio̍k-siông ê sio̍k-koaⁿ, kap peng-teng chheng- goā miâ í-keng niá siū sé-lé ji̍p-kàu,chin jia̍t-sim ho̍k-sāi Chú. Gō͘ keⁿ ê sî chiū khí-lâi, boē chia̍h pn̄g ē thiaⁿ-tio̍h in teh gîm-si kám-siā Siōng-tè. Tī kun iâⁿ moá sì-bīn chin ū hián-chhut kèng-khiân ê sim. Koh tī An-hioh-ji̍t beh khì lé-pài tak-ê gīm Sèng-keng, ū sî kiâⁿ lō͘ ài gîm-si, bīn-māu iā put-chí chhiò-iông.<br />Sin-le̍k 1919 nî Pâng Chiong-kun chin tì-ì ài beh chhiáⁿ chi̍t uī ê bo̍k-su khui hùn-heng-hoē, hit kuí-ji̍t lāi tit-tio̍h hui-siông ê ki-hoē. Sian-siⁿ ta̍k ji̍t nn̄g po͘ chū-chi̍p ián-soat, chheng goā miâ ê peng kap sio̍k-koaⁿ hoaⁿ-hí lâi hù. <br />Bat chi̍t ji̍t Pâng Chiong-kun teh kî-tó ê sî, toā siàu-liām pún-kok, thè in kiû chin khún-chhiat, soà lâu ba̍k-sái thî-khàu. Hiah ê sio̍k-koaⁿ peng-teng kap i siong-sim tòng bē tiâu, chē-chē khui siaⁿ liân-liâng kî-tó, tì-kàu ū lâu ba̍k-sái, tang sim chi̍t ì, uī tio̍h kok-ka khoà-lū, kiû Siōng-tè lîn-bín peh-sìⁿ. <br />Nî-boé koh chhiáⁿ bo̍k-su liân-liân cha̍p ji̍t kap peng káng-kiù Sèng-keng. Chi̍t po͘ Pâng Chiong-kun pún-sin chò chú-lí, chi̍t po͘ chhe i khah koân ê sio̍k-koaⁿ thè i liāu-lí. <br />Hit ê bo̍k-su chin siū i hó khoán-thāi, ū sî chhiáⁿ i kap i chò hoé chia̍h, kàu beh khì hit-tia̍p, phài chit miâ peng taⁿ hêng-lí, koh chhe chi̍t ê koaⁿ sang i kàu lo̍h chûn, soà kā i thiah toaⁿ. <br />Lūn kàu Pâng Gio̍k-siông só͘ kiâⁿ ê hó sū beh lī-ek siâⁿ-lāi ê peh-sìⁿ, sī sǹg bē liáu. I iā sī chin iàu-kín hiah ê sio̍k-koaⁿ ê hu-jîn ū ki-hoē thang siū kà-sī, lâi bat Iâ-so͘; só͘-í ū sî chhiáⁿ bo̍k-su-niû, ko͘-niû tiàm in tiong-kan, ín-chhoā in khah bat tō-lí. iā ū lēng-goā khui chit keng o̍h, hō͘ hiah ê hu-jîn thang bat jī, soà lâi káng-kiù Sèng-keng. Kīn-lâi cha̍p-goā ê niá sé-lé ji̍p-kàu. <br />Téng-bīn só͘-kì chin ē kám-ke̍k lâng ê sim. Tī thàn tō-lí ê kok siōng-chhiáⁿ m̄-bat khoàⁿ chi̍t-ê chiong-kun kap i ê peng hiah jia̍t-sim, hô-hòng tī goā-kok! Pâng Gio̍k-siông í-goā m̄-bat thiaⁿ--tio̍h.<br />Chhiaⁿ khoàⁿ Pò ê lâng tio̍h chin tì-ì thè Pâng Chiong-kun kî-tó, bāng Siōng-tè ēng i ná kú ē ná lī-ek pún kok, soà ín-chhoā ná chē peng bat Iâ-so͘.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>