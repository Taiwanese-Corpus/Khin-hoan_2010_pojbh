<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-研究耶穌的教示，會捌耶穌是上帝</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,研究耶穌的教示，會捌耶穌是上帝,Gián-kiù Iâ-so͘ ê kà-sī, oē bat Iâ-so͘ sī Siōng-tè,芥菜子">
<meta name="description" content="研究耶穌的教示，會捌耶穌是上帝。
     咱愛捌耶穌原本是上帝毋但對研究伊的祈禱，伊所行的神跡，就對伊的教示這方面來研究，也會捌伊。伊三年久，周圍四方，傳道教示人，佮經學士的教示攏無相同。有一擺佇">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f6af19e5f09.jpg" target="src"><img src="../album/artical/49f6af19e5f09.jpg" border="0"></a></td>
          <td width="30" align="right">
          	          	  <a href="src-2421.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-12</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：研究耶穌的教示，會捌耶穌是上帝 Gián-kiù Iâ-so͘ ê kà-sī, oē bat Iâ-so͘ sī Siōng-tè</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">研究耶穌的教示，會捌耶穌是上帝。</p><br />
<p>&nbsp;&nbsp;&nbsp;&nbsp; 咱愛捌耶穌原本是上帝毋但對研究伊的祈禱，伊所行的神跡，就對伊的教示這方面來研究，也會捌伊。伊三年久，周圍四方，傳道教示人，佮經學士的教示攏無相同。有一擺佇迦百農會堂教示人，聽的人大奇怪，因為聽伊的教示有大權佇teh，無親像經學士用摩西的律法教示人，專專愛諂媚人予人歡喜；看見人有過失，毋敢干證--伊。耶穌的教示毋是按呢，勇敢直講，權柄顯現。對按呢來看予人通知伊的權是佮上帝平等，原本是上帝。</p><br />
<p>&nbsp;</p><br />
<p>論耶穌的教示有上帝的權佮有上帝的口氣，愛排列幾若款佇下底：－</p><br />
<p>1、耶穌講，「凡若著磨艱苦pē重擔的，著就近我，我賞賜恁平安」。閣講「人喙焦著就近我lim」。「凡若就近我--的，我無放sak--伊」。「我就是活命的餅，就近我的決斷袂枵，」「我就是好的牧者，我到予羊得著活閣昌盛」。</p><br />
<p>研究以上遮个教示，予咱通知耶穌有顯出良善的心來欲好款待人；句句是對伊出。按呢通知伊有上帝的權佮有上帝的口氣佇teh。</p><br />
<p>2、在早猶太人常常誇口約拿的名講伊有去Nî-lî-bî城予王宮驚惶。伊宣傳天的道理予大國變做謙卑，來拯救伊，無滅無。耶穌家己知猶太人的心對重約拿的尊貴，所以教示人講...... 「著看，有較大約拿的佇遮lah！」</p><br />
<p>閣再所羅門做猶太王的時，榮華到極，名聲真大，智慧真懸，南方的女王也來朝拜伊，予人真尊重。耶穌也明白這个代誌，iáu-kú伊教示人講...... 「著看ah，有較大所羅門的佇遮lah。」按呢通知耶穌所顯出這款的教示，明明有大尊貴的權佇teh！若毋是上帝袂堪得按呢講。</p><br />
<p>3、看耶穌teh責備法利賽人，不止有威嚴。伊講「假好的法利賽人，恁有災厄lah！恁佇薄荷，芸香，菜蔬10 份抽一份；若是行義佮疼上帝就廢無」。閣講「假好的經學士恁有災厄lah，恁是親像粉白的墓，外面看見真好看，內面是死體佮污穢佇teh」。「假好的經學士佮法利賽人，恁有災厄 lah，因為恁用清氣杯盤佇外面，也用搶劫佮不義hē佇內面」。</p><br />
<p>研究頂面耶穌教訓的話，真有威嚴的權佇teh；若毋是上帝，無人敢按呢講。</p><br />
<p>4、看耶穌teh命令伊的學生，有顯出判決的事由佇teh。伊共學生講「恁遮个著去普天下傳福音予萬百姓聽，信來受洗禮的得著救，毋信的定罪」。閣講「莫得用這个做奇怪，時-到，凡若墓內的，得欲聽見人子的聲出來；做好的，閣再起來得著活；做歹的，閣再起來欲受罪」。「上帝用獨生的囝賞賜世間，予信的免沉淪來得著永遠活」。「上帝差囝臨到世間，毋是欲責罪世間，就是欲救世間，信的人無定罪，毋信的人就定罪」。</p><br />
<p>研究頂面所講，耶穌有判決好好；若毋是上帝，欲太會顯出這號權？</p><br />
<p>當時的猶太人嫌耶穌僭權lām-sám，是因為毋認伊是上帝，若認--伊，就毋免僥疑。現今咱也是按呢。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Gián-kiù Iâ-so͘ ê kà-sī, oē bat Iâ-so͘ sī Siōng-tè.</p><br />
<p>&nbsp;&nbsp; Lán ài bat Iâ-so͘ goân-pún sī Siōng-tè m̄-nā tuì gián-kiù I ê kî-tó, I só͘ kiâⁿ ê sîn-jiah, chiū tuì I ê kà-sī chit hong-bīn lâi gián-kiù, iā oē bat I. I saⁿ-nî kú, chiu-iû sù-hong, thoân-tō kà-sī lâng, kap keng-ha̍k-sū ê kà-sī lóng bô saⁿ-tâng. Ū chi̍t-pái tī Ka-pek-lông hoē-tn̂g kà-sī lâng, thiaⁿ e lâng toā kî-koài, in-uī thiaⁿ I ê kà-sī ū toā koân tī-teh, bô chhin-chhiūⁿ keng-ha̍k-sū ēng Mô͘-se ê lu̍t-hoat kà-sī lâng, choan-choan ài thiám-mī lâng hō͘ lâng hoaⁿ-hí; khoàⁿ-kìⁿ lâng ū kè-sit, m̄-káⁿ kan-chèng--i. Iâ-so͘ ê kà-sī m̄-sī án-ni, ióng-kám ti̍t kóng, koân-pèng hián-hiān. Tuì án-ni lâi khoàⁿ hō͘ lâng thang chai I ê koân sī kap Siōng-tè pêng-téng, goân-pún sī Siōng-tè.</p><br />
<p>&nbsp;</p><br />
<p>&nbsp; Lūn Iâ-so͘ ê kà-sī ū Siōng-tè ê koân kap ū Siōng-tè ê kháu-khì, ài pâi-lia̍t kuí-nā khoán tī ē-toé:－</p><br />
<p>&nbsp;</p><br />
<p>1. Iâ-so͘ kóng, "Hoān-nā tio̍h-boâ kan-khó͘ pē tāng tàⁿ ê, tio̍h chiū-kūn goá, goá siúⁿ-sù lín pêng-an". Koh kóng "Lâng chhuì-ta tio̍h chiū-kūn goá lim". "Hoān nā chiū-kūn goá--ê, goá bô pàng-sak--i". "Goá chiū-sī oa̍h-miā ê piáⁿ, chiū-kūn goá ê koat-toàn boē iau," "Goá chiū-sī hó ê bo̍k-chiá, goá kàu hō͘ iûⁿ tit-tio̍h oa̍h koh chhiong-sēng".</p><br />
<p>&nbsp; Gián-kiù í-siōng chiah ê kà-sī, hō lán thang chai Iâ-so͘ ū hián-chhut liông-siān ê sim lâi beh hó khoán-thāi lâng; kù-kù sī tuì I chhut. án-ni thang chai I ū Siōng-tè ê koân kap ū Siōng-tè ê kháu-khì tī-teh.</p><br />
<p>&nbsp;</p><br />
<p>2. Chāi-chá Iû-thài lâng siông-siông khoa-kháu Iok-ná ê miâ kóng i ū khì Nî-lî-bî siâⁿ hō͘ ông-kiong kiaⁿ-hiâⁿ. I soan-thoân thiⁿ ê tō-lí hō͘ toā-kok pìⁿ choè khiam-pi, lâi chín-kiù i, bô bia̍t-bô. Iâ-so͘ ka-kī chai Iû-thài lâng ê sim tuì-tiōng Iok-ná ê chun-kuì, só͘-í kà-sī lâng kóng...... "tio̍h khoàⁿ, ū khah toā Iok-ná ê tī chia lah!"</p><br />
<p>&nbsp; Koh-chài Só͘-lô-bûn choè Iû-thài ông ê sî, êng-hoâ kàu-ke̍k, miâ-siaⁿ chin toā, tì-huī chin koân, Lâm-hng ê lú-ông iā lâi tiâu-pài i, hō͘ lâng chin chun-tiōng. Iâ-so͘ iā bêng-pe̍k chit ê tāi-chì, iáu-kú I kà-sī lâng kóng...... "tio̍h khoàⁿ ah, ū khah toā Só͘-lô-bûn ê tī chia lah." án-ni thang chai Iâ-so͘ só͘ hián-chhut chit-khoán ê kà-sī, bêng-bêng ū toā chun-kuì ê koân tī-teh! Nā m̄-sī Siōng-tè boē kham-tit án-ni kóng.</p><br />
<p>3. Khoàⁿ Iâ-so͘ teh chek-pī Hoat-lī-sài lâng, put-chí ū ui-giâm. I kóng "Ké-hó ê Hoat-lī-sài lâng, lín ū chai-ē lah! Lín tī po̍k-hô, ûn-hiong, chhài-soe 10 hūn thiu chi̍t-hūn; nā-sī kiâⁿ gī kap thiàⁿ Siōng-tè chiū hoè bô". Koh kóng "Ké-hó ê keng-ha̍k-sū lín ū chai-ē lah, lín sī chhin-chhiūⁿ hún-pe̍h ê bō͘, goā-bīn khoàⁿ-kìⁿ chin hó khoàⁿ, lāi-bīn sī sí-thé kap ù-oè tī-teh". "Ké-hó ê keng-ha̍k-sū kap Hoat-lī-sài lâng, lín ū chai-ē lah, in-uī lín ēng chheng-khì poe-poâⁿ tī goā-bīn, iā ēng chhiúⁿ-kiap kap put-gī hē tī lāi-bīn".</p><br />
<p>&nbsp; Gián-kiù téng-bīn Iâ-so͘ kàu-hùn ê oē, chin ū ui-giâm ê koân tī-teh; nā m̄-sī Siōng-tè, bô lâng káⁿ án-ni kóng.</p><br />
<p>4. Khoàⁿ Iâ-so͘ teh bēng-lēng i ê ha̍k-seng, ū hián-chhut phoàⁿ-koat ê sū-iû tī-teh. I kā ha̍k-seng kóng "Lín chiah ê tio̍h khì phó͘ thiⁿ-ē thoân hok-im hō͘ bān peh-sìⁿ thiaⁿ, sìn lâi siū soé-lé ê tit-tio̍h kiù, m̄-sìn ê tēng-choē". Koh kóng "Bo̍h-tit ēng chit ê choè kî-koài, sî-kàu, hoān-nā bō͘-lāi ê, tit-beh thiaⁿ-kìⁿ Jîn-chú ê siaⁿ chhut lâi; choè hó ê, koh-chài khí-lâi tit-tio̍h oa̍h; choè pháiⁿ ê, koh-chài khí-lâi beh siū-choē". "Siōng-tè ēng to̍k-siⁿ ê kiáⁿ siúⁿ-sù sè-kan, hō͘ sìn ê bián tîm-lûn lâi tit-tio̍h éng-oán-oa̍h". "Siōng-tè chhe kiáⁿ lîm-kàu sè-kan, m̄-sī beh chek-choē sè-kan, chiū-sī beh kiù sè-kan, sìn ê lâng bô tēng-choē, m̄-sìn ê lâng chiū tēng-choē".</p><br />
<p>&nbsp; Gián-kiù téng-bīn só͘ kóng, Iâ-so͘ ū phoàⁿ-koat hó-hó; nā m̄ sī Siōng-tè, beh thài oē hián-chhut chit-hō koân?</p><br />
<p>&nbsp; Tong-sî ê Iû-thài lâng hiâm Iâ-so͘ chhiàm-koân lām-sám, sī in-uī m̄ jīn I sī Siōng-tè, nā jīn--I, chiū m̄-bián giâu-gî. Hiān-kim lán iā sī án-ni.</p></div>
</body>
</html>