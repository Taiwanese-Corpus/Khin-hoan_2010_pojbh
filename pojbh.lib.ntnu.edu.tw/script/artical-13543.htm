<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-聖誕的禮物</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,聖誕的禮物,SÈNG-TÀN Ê LÉ-MI̍H,台灣教會公報,">
<meta name="description" content=" Normal   0      0   2      false   false   false                                                   ">
<meta name="author" content="國立台灣師範大學台灣文化及語言文學研究所,">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-13543.htm#">台文</a>｜<a href="artical-13543.htm#">中文</a>｜<a href="artical-13543.htm#">日本語</a>｜<a href="artical-13543.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">聖誕的禮物</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">聖誕的禮物 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第924期</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1963/12</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：6</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：聖誕的禮物 [ SÈNG-TÀN Ê LÉ-MI̍H ]</td>
                          </tr>
                          <tr>
                            <td class="gy12" align="left">作者： </td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-13543.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-13543.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-13543.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-13543.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-13543.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d11t0a0p22.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p><!--[if gte mso 9]><xml> Normal   0      0   2      false   false   false                                                         MicrosoftInternetExplorer4 </xml><![endif]--><!--[if gte mso 9]><xml> </xml><![endif]--> <!--[if gte mso 10]>
<style>
 /* Style Definitions */
 table.MsoⁿormalTable
	{mso-style-name:表格內文;
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman";
	mso-fareast-font-family:"Times New Roman";
	mso-ansi-language:#0400;
	mso-fareast-language:#0400;
	mso-bidi-language:#0400;}
</style>
<![endif]--></p>
<p>聖誕的禮物</p>
<p>Sîn-hi</p>
<p>一年teh欲閣過去lah。&nbsp; 壁裡的曆日閣拆兩張就是聖誕節。真濟人teh為著in所疼的人買聖誕禮物。</p>
<p>&nbsp; 麗玉自然也無例外，伊拄拄對伊的朋友所開XX百貨店買一張自動車倒轉來，伊囥佇房間的壁櫥頂，就趕緊去灶跤準備暗頓。</p>
<p>十二月的天氣，台灣南部猶原也感覺冷。總是伊熱情teh等候耀華，趕緊退勤倒轉來享受伊所準備燒燒的暗頓，也就感覺真燒lō。</p>
<p>&nbsp; 六點，耀華帶著厭倦的身軀踏入廳裡。&nbsp; 麗玉趕緊傱出來伺候伊。拄拄滿三歲的約翰，也來teh 阿爸長，阿爸短。家庭那親像充滿快樂的氣氛，經過彼个暗頓。</p>
<p>&nbsp; 耀華今年才30歲，自XX大學的外文細畢業了後，就服務佇一間小小的公司，做一個月入2,000箍的英文秘書。因為伊的忠誠，得著頭家的信用。&nbsp; 伊佮麗玉佇4年前結婚。麗玉今年25歲，畢業佇XX省立女學高中。家庭真好過，閣只有一个兄哥，當然佇厝裡是爸母所愛惜的手中明珠，毋捌啖著世間的艱苦。</p>
<p>廳裡的時鐘已經霆8下，約翰佇床裡teh睏。麗玉對壁櫥頂提伊所買的自動車，心內大大teh期待耀華會稱讚伊所買的禮物，就是欲送予in所疼的約翰的。「這是買欲予約翰的聖誕禮物，因為咱的厝邊遮的囝仔，逐个攏有小火車，電車，抑是噴射機，所以咱的約翰也應該有較親像人的thit迌物。」</p>
<p>&nbsp; 「偌濟錢？」耀華無甚麼關心teh問。</p>
<p>&nbsp; 麗玉的期待那親像無啥爽快講：「120箍，這是美國貨，因為是我的朋友teh賣，無趁咱的錢，照美金3箍賣咱，閣這个是最俗的，有的著美金5箍抑是8箍 leh。」</p>
<p>&nbsp; 「Hah！120箍」耀華著一驚。目睭看麗玉，真嚴肅講：「麗玉，請你靜靜聽我講：一个拄拄滿3歲的囝仔，你敢袂記得，咱猶欠你先生600箍的客廳設備費，我一月日的薪水著提800箍做厝稅，這敢毋是你踮草地袂合，姑不將著來都市共人稅厝，俗的你踮袂牢，嫌環境bái，才著這間，佮人較會比並得的。&nbsp; Taⁿ咱的錢根都猶真絚， 閣3歲的囝仔也無需要買遐好的小汽車，因為伊猶未曉家己thit迌，你實在攏袂曉想。」伊講到遮，停一下仔閣講：「我彼時讀到小學畢業，都毋捌穿著一雙烏烏的運動鞋，thài有親像咱的約翰2，3雙皮鞋。閣彼時我一領粗布白衫著穿一年久，thài有親像約翰有遐濟領，駱駝毛的外套佮甚麼「lóng」類的衫褲，親像好額人一般。當然我彼時毋捌摸著一項的thit迌物。麗玉，你若袂曉想，我看災禍無久就會到佇咱的門口。」</p>
<p>&nbsp; 麗玉目屎直直倒，喙唇皮直直掣，大聲辯護講：「若是照你的意思，就是咱也著倒轉去恁2, 30年前的生活抑毋是？若照按呢，約翰只有會使穿khah-khih的粗布衫，閣過節也只有穿粗布鞋就好抑毋是？我按呢做敢毋是為著你的約翰teh考慮，看會予伊較親像人袂？」</p>
<p>「你是嫁予甚麼人？」耀華真受氣大聲嚷，「我所愛的是會曉拍算的婦人人，約翰敢袂使穿khah-khih布的衫？敢袂使穿粗布鞋？伊不過是一个細漢囝仔。我趁偌濟你就欲開偌濟，若是按呢，咱的負債佇時才會清楚？你干焦愛面子，愛佮人會比並得，按呢你的約翰就會成人lah？我毋是無teh關心囝仔，我想咱趁猶勇壯的時食寡苦無要緊，閣寧可予囝仔穿粗衫，布鞋，將來培養伊有上進的機會佮受較懸的教育......」</p>
<p>&nbsp; 麗玉無等講了，就講：「若是按呢，我攏無teh替囝仔拍算，我毋是你所疼的人？我毋是賢慧的婦人人lah？」</p>
<p>「是。干焦會曉整理內面，關心約翰目前的享受，毋是我所疼的，當然袂通算做是賢妻良母。我想；一个婦人人，用丈夫所趁的月俸，攏來用做添裝家具，共囝仔買高貴的布料佮上等的thit迌物，致到負債，敢是賢慧的主婦？」</p>
<p>&nbsp; 麗玉實在忍袂牢，就講：「若是按呢，我毋是你的婦人人lah。&nbsp; 阿！我毋著去lah......」In那嚷那大聲，兩人的感情那親像袂通挽回的款式。</p>
<p>&nbsp; 彼暝，耀華提伊的枕頭，搬伊的被，睏蹛廳裡的椅條頂。 麗玉家己一个倒佇床裡，那流目屎，那teh想；我對天光就磨到暗時，無一時陣的歇睏teh整理家庭，敢毋是為著耀華？看會通予伊較快活抑袂？閣買好物予約翰，敢毋是teh疼伊的後生？想到遮袂免得那想那去。我的疼情那親像河水流落大海無--去。阿！我的人生實在毋值。 那想就那傷心，那毋願，目屎那親像雨水淋滿眠床。總是毋知甚麼時厭siān就睏去。</p>
<p>&nbsp; 第二日透早，伊起床的時，耀華已經出去，攏無相辭。約翰家己一个佇廳裡teh thit迌，伊攏毋知昨暝所發生的事。這毋是in二位頭一擺為著錢的爭論，總是只一擺是做離經。</p>
<p>&nbsp; 麗玉決志毋愛閣見著耀華的面，對這霎起永遠欲相離。因為耀華講伊毋是賢妻良母，這thài予伊擋袂牢。當時我若知伊遐爾凍霜，看錢親像性命，我嘛袂去愛伊。何況當時追求我的人遐爾濟。Taⁿ來為著聖誕節的禮物賭氣。阿！欲知......</p>
<p>&nbsp; 麗玉忽然想著，伊的老母佇伊猶未出嫁的進前，捌對伊講:若有困難攏通轉來，毋免踮外面teh受苦，咱兜猶飼你會飽。Taⁿ是我轉去的機會lah。&nbsp; 閣想著伊的兄哥，佇伊欲出嫁的時，將一張1,000箍的存款單予伊，講：這予你緊急的時通用，會記得毋是欲予你買米，鹽，柴草的所費，麗玉4年久攏無用著這條錢，猶過囥佇銀行。Taⁿ我欲提出這條錢做我的路費，也買寡等路倒轉來。現在伊的兄哥佇台北teh做生理，伊的爸母也攏搬去佇遐。</p>
<p>&nbsp; 麗玉已經決定好，先提玩具去還，才欲去領錢，然後坐16:30的觀光號特快車上北。伊去叫約翰來，共伊飼飯，紲共伊穿媠衫。</p>
<p>&nbsp; 伊閣將in蹛4年的房間整理好勢，袂免得感覺真毋甘，因為佇遮in捌過著一站恩愛的生活，特別是約翰出世了後。總是taⁿ攏變成一場的眠夢，袂免得目屎直直欲流落來，總是看見可愛的約翰佇邊仔，紲越對邊仔擦起目屎。伊叫一張3輦車，抱約翰出去。</p>
<p>&nbsp; 「媽媽，咱欲去佗位？」</p>
<p>&nbsp; 「欲來去恁外公遐thit迌。」</p>
<p>&nbsp; 「爸爸敢有欲去？我猶未共伊講bye-bye leh。」</p>
<p>「無要緊，伊都無佇teh，伊另日會來揣你。」因為麗玉毋知欲按怎回答。</p>
<p>&nbsp; In到XX百貨店，逐个人就攏注目teh看約翰，因為伊穿真媠的外套，高級皮鞋，閣生做有人緣，致到逐个人攏愛來共伊抱。</p>
<p>&nbsp; 麗玉真歹勢，對伊的朋友桂蘭講：「耀華講約翰傷細漢，袂曉駛，真失禮，閣還你。」</p>
<p>總是桂蘭走來，抱約翰講：「麗玉，你是咱同窗的中間最幸運，有遐爾好的丈夫。拄才梅玉才來揣我，也是teh講；阮若會通親像你，毋知欲偌爾幸福leh。&nbsp; 耀華遐爾teh英俊，閣得著遮爾得人疼的約翰。」「約翰，你會曉唱歌袂？唱一塊予阿姨聽好無？」</p>
<p>約翰就唱：「耶穌疼我！我知明......」</p>
<p>總是桂蘭著愛去接人客，伊那親像真siān，teh佮遐的顧客接接。</p>
<p>&nbsp; 麗玉就chhoā約翰出去，桂蘭只有用目睭送in離開，因為伊真無閒。</p>
<p>&nbsp; 麗玉想，taⁿ我這擺上北，毋知閣偌久才會通閣來揣伊遮的朋友。就叫3輦車閣拖伊到秀玉的厝，是一間真大間的食店。一下入去，秀玉就走倚來，閣貴珠也來佇遮，大家看見伊非常歡喜。閣約翰特別得人疼，因為伊今仔日特別活動。</p>
<p>&nbsp;&nbsp;&nbsp; 貴珠事先開嘴：「麗玉，嫁你了上好，最幸福。你敢知素娟的丈夫常常拍伊。也明美已經轉去in爸母的厝。我嫁予生理人，歸年無一時仔通歇睏，若拄著節期，攏著到半暝12點外才會通關店。&nbsp; Taⁿ聖誕過去是新年，閣來就是春節，也欲赴開學......就閣拄著聖誕，年頭磨到年尾，年頭又閣到。這霎是送貨出來，無，煞有通歇睏，我若做你，毋知欲偌幸福leh。」</p>
<p>&nbsp; 麗玉看見貴珠有影加真瘦，面色真bái，總是想著家己無久也欲做人的話柄，袂免得心酸。 伊想in都毋知leh，耀華是一个看錢親像性命的守財奴。</p>
<p>&nbsp; 彼時秀玉也開嘴：「有影都著，你上好命，耀華是聰明伶俐閣有疼情丈夫，阮的頭家若有耀華的100分1嘛成好，伊若趁著錢，就是跋筊，啉酒佮交際用了了，你實在最幸福。」</p>
<p>&nbsp; 麗玉感覺踮遮只有增加伊的艱苦，因為in袂了解伊的心情。總是也毋愛予in知昨暝的事，就佮in相辭向銀行直直去，心內想講：taⁿ好，予耀華家己去過孤單無味的聖誕節佮過新年，因為伊講我毋是賢妻良母。</p>
<p>總是一面真奇怪，為何阮遐的同窗朋友thái攏teh欣羨我的婚姻，耀華有甚麼較贏人？有甚麼較可取？伊那想in朋友所講的話，袂免得同感，我的丈夫毋捌無理的受氣，本身也無不良的嗜好，逐日暗飯後，就chhoā約翰佮我去公園散步，有家庭的觀念，伊家己真儉省，有時對我的要求真毋甘破費，總是無予我失望。總是昨暝為著120箍的玩具......伊看伊邊仔的約翰猶細漢，袂曉thit迌，檢采是有影。</p>
<p>&nbsp; 伊閣想耀華昨暝所講的話；講：愛伊的婦人人會曉拍算，有影我干焦為著約翰目前的物質享受來想，毋捌計畫伊的將來，對按呢感覺非常的後悔。</p>
<p>&nbsp; 閣想著做查某囝仔的時，驚了耀華無teh疼伊，常常佇月光暝，向窗仔外家己祈禱講：「主阿！求你予耀華會疼我，無閣去愛其他的查某囝仔，因為我真疼伊。」當伊回想到遮的時，已經到銀行的門口。</p>
<p>&nbsp; 伊牽約翰入去，將1,000箍的母，利攏領出來，就坐車到李先生的家具店，將所欠伊的600箍還伊。&nbsp; 閣chhoā約翰到一間便衣店，買一軀khah-khih的童裝，以及一雙球鞋予約翰。In轉來到厝，已經4點。</p>
<p>二十四暝是基督徒最歡喜的時，人人家族團圓，有快樂的主餐teh慶祝主耶穌為著咱來出世。麗玉猶原無例外，踮佇灶跤teh無閒chhih-chhih，為著準備耀華in爸囝所愛食的菜。約翰穿in阿母拄才買轉來的新衫，感覺真滿足，家己佇房內teh thit迌。</p>
<p>時鐘已經霆6下，暗頓也攏已經準備便。總是耀華猶過袂轉來，麗玉濟濟擺走去門口探看耀華轉來袂？平時6點伊就到厝，taⁿ 5分...10分...25分......30分。忽然麗玉的心內袂免得閣親像查某囝仔的時，祈禱講：「主阿！求你予耀華無閣受氣，趕緊轉來，taⁿ我無欲閣激伊的受氣lah。」</p>
<p>&nbsp; 伊祈禱猶未了，耀華已經開門入來，兩支手捾真濟禮物。一下看著麗玉，就放下伊的禮物，抱伊，直直共伊唚講：「麗玉，真失禮，昨暝我有講濟濟無情理的話，求你赦免我的chhióng-pōng......」</p>
<p>&nbsp; 「耀華，我閣較過袂得去，求你赦免......」彼時約翰對房間出來，講：「爸爸，你看leh......」</p>
<p>&nbsp; 耀華一下越頭就看見伊的約翰頭一擺穿粗布衫，球鞋，總是那顯出伊的清秀，伶俐佮得人疼。當伊欲去抱約翰的時，閣一擺親密來唚麗玉的嘴唇。</p>
<p>外面的北風那吹那冷，致到玻璃窗攏出聲，冷風有時對門縫捲入來，總是這間厝充滿著未曾有的溫暖佮平安。</p>
<p>&nbsp; In三个人真歡喜teh開耀華所買轉來的禮物，桌頂遐的燒燒的菜湯也已經衝到無煙lah。</p>
<p>&nbsp; 「Tiang，tiang......tiang。」時鐘霆12下，對遠遠的所在有聽見真好聽的歌聲，「平安暝，聖誕暝......」直直倚來......</p>
<p>(1963:11, 26 暝 12點脫稿)。</p>
<p>&nbsp;</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-13543.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d11t0a0p22.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p><!--[if gte mso 9]><xml> Normal   0      0   2      false   false   false                                                         MicrosoftInternetExplorer4 </xml><![endif]--><!--[if gte mso 9]><xml> </xml><![endif]--><!--[if !mso]> 
<object  classid="clsid:38481807-CA0E-42D2-BF39-B33AF135CC4D" id=ieoo͘i>
</object>
<style>
st1\:*{behavior:url(#ieoo͘i) }
</style>
<![endif]--> <!--[if gte mso 10]>
<style>
 /* Style Definitions */
 table.MsoⁿormalTable
	{mso-style-name:表格內文;
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin:0cm;
	mso-para-margin-bottom:.0001pt;
	mso-pagination:widow-orphan;
	font-size:10.0pt;
	font-family:"Times New Roman";
	mso-fareast-font-family:"Times New Roman";
	mso-ansi-language:#0400;
	mso-fareast-language:#0400;
	mso-bidi-language:#0400;}
</style>
<![endif]--></p>
<p>SÈNG-TÀN Ê LÉ-MI̍H</p>
<p>Sîn-hi</p>
<p>1963.12.15&nbsp; P.6~10</p>
<p>&nbsp; Chi̍t nî teh-beh koh kè-khì lah。&nbsp; Piah-nih ê la̍h-ji̍t koh thiah nn̄g tiuⁿ chiū-sī Sèng-tàn-choeh。&nbsp; Chin-choē lâng teh uī-tio̍h in só͘ thiàⁿ ê lâng boé Sèng-tàn lé-mi̍h。</p>
<p>&nbsp; Lē-gio̍k（麗玉）chū-jiân iā bô lē-goā, i tú-tú tuì i ê pêng-iú só͘ khui XX pah-hè-tiàm boé chi̍t tiuⁿ chū-tōng-chhia tò-tńg-lâi, i khǹg tī pâng-keng ê piah-tû-téng, chiū koáⁿ-kín khì chàu-kha chún-pī àm-tǹg。</p>
<p>&nbsp; Cha̍p-jī ge̍h ê thiⁿ-khì, Tâi-oân lâm-pō͘ iû-goân iā kám-kak léng。&nbsp; Chóng-sī i jia̍t-chêng teh tán-hāu iāu-hoâ（耀華）, koáⁿ-kín thoè-khûn tò-tńg-lâi hióng-siū i só͘ chún-pī sio-sio ê àm-tǹg, iā chiū kám-kak chin sio-lō。</p>
<p>&nbsp; La̍k-tiám, iāu-hoâ toà tio̍h ià-siān ê seng-khu ta̍h-ji̍p thiaⁿ-nih。&nbsp; Lē-gio̍k koáⁿ-kín chông chhut-lâi su-hāu i。&nbsp; tú-tú moá saⁿ hè ê Iok-hān, iā lâi teh a-pa tn̂g, a-pa té。&nbsp; Ka-têng ná chhin-chhiūⁿ chhiong-moá khoài-lo̍k ê khì-hun, keng-kè hit ê àm-tǹg。</p>
<p>&nbsp; iāu-hoâ kin-nî chiah 30 hè, chū XX toā-o̍h ê goā-bûn-hē pit-gia̍p liáu-āu, chiū ho̍k-bū tī chi̍t keng sió-sió ê kong-si, choè chi̍t ê ge̍h-ji̍p 2,000 kho͘ ê Eng-bûn pì-su。&nbsp; In-uī i ê tiong-sêng, tit-tio̍h thâu-ke ê sìn-iōng。&nbsp; I kap Lē-gio̍k tī 4 nî chêng kiat-hun。&nbsp; Lē-gio̍k kin-nî 25 hè, pit-gia̍p tī XX Séng-li̍p lú-o̍h Ko-tiong。&nbsp; Ka-têng chin hó kè, koh chí-ū chi̍t ê hiaⁿ-ko, tong-jiân tī chhù-nih sī pē-bú só͘ ài-sioh ê chhiú-tiong bêng-chu, m̄-bat tam tio̍h sè-kan ê kan-khó͘。</p>
<p>&nbsp; Thiaⁿ-nih ê sî-cheng í-keng tân 8 ē, Iok-hān tī chhn̂g-nih teh khùn。&nbsp; Lē-gio̍k tuì piah-tû téng the̍h i só͘ boé ê gio̍k tuì piah-tû téng the̍h i só͘ boé ê chū-tōng-chhia, sim-lāi toā-toā teh kî-thāi iāu-hoâ oē chheng-chàn i só͘ boé ê lé-mi̍h, chiū-sī beh sàng hō͘ in só͘ thiàⁿ ê Iok-hān ê。 &nbsp;"Che sī boé beh hō͘ Iok-hān ê Sèng-tàn lé-mi̍h, in-uī lán ê chhù-piⁿ chiah ê gín-ná, ta̍k ê lóng ū sió hé-chhia, tiān-chhia, á-sī phùn-siā-ki, só͘-í lán ê Iok-hān iā eng-kai ū khah chhin-chhiūⁿ lâng ê thit-thô-mi̍h。"&nbsp;</p>
<p>&nbsp; "Joā-choē chîⁿ?"&nbsp; iāu-hoâ bô sím-mi̍h koan-sim teh mn̄g。</p>
<p>&nbsp; Lē-gio̍k ê kî-thāi ná chhin-chhiūⁿ bô siáⁿ sóng-khoài kóng: "120 kho͘, che sī Bí-kok hè, in-uī sī goá ê pêng-iú teh boē, bô thàn lán ê chîⁿ, chiàu Bí-kim 3 kho͘ boē lán, koh chit ê sī choè sio̍k ê, ū ê tio̍h Bí-kim 5 kho͘ á-sī 8 kho͘ leh。"</p>
<p>&nbsp; "Hah!&nbsp; 120 kho͘"&nbsp; iāu-hoâ tio̍h chi̍t kiaⁿ。&nbsp; Ba̍k-chiu khoàⁿ Lē-gio̍k, chin giâm-siok kóng: "Lē-gio̍k, chhiáⁿ lí chēng-chēng thiaⁿ goá kóng, chi̍t ê tú-tú moá 3 hè ê gín-ná, lí kiám boē kì-tit, lán iáu khiàm Lí Sian-siⁿ 600 kho͘ ê kheh-thiaⁿ siat-pī huì, goá chi̍t ge̍h ji̍t ê sin-suí tio̍h the̍h 800 kho͘ choè chhù-sè, che kiám m̄ sī lí tiàm chháu-toē boē ha̍h, ko͘-put-chiong tio̍h lâi to͘-chhī kā lâng sè-chhù, sio̍k ê lí tiàm boē tiâu, hiâm khoân-kéng bái, chiah tio̍h chit keng, kap lâng khah oē pí-phēng tit ê。&nbsp; Taⁿ lán ê chîⁿ-kun to iáu chin ân, koh 3 hè ê gín-ná iā bô su-iàu boé hiah hó ê sió khì-chhia, in-uī i iáu boē hiáu ka-kī thit-thô, lí si̍t-chāi lóng boē hiáu siūⁿ。"&nbsp; I kóng kàu chia, thêng chi̍t-ē-á koh kóng, "Goá hit-sî tha̍k kàu sió-o̍h pit-gia̍p, to m̄-bat chhēng tio̍h chi̍t siang o͘-o͘ ê ūn-tōng oê, thài ū chhin-chhiūⁿ lán ê Iok-hān 2, 3 siang phê-oê。&nbsp; Koh hit-sî goá chi̍t niá chho͘-pò͘ pe̍h-saⁿ tio̍h chhēng chi̍t nî kú, thài ū chhin-chhiūⁿ Iok-hān ū hiah choē niá, lo̍k-tô-mn̂g ê goā-thò kap sím-mi̍h &lsquo;lóng' luī ê saⁿ-khò͘, chhin-chhiūⁿ hó-gia̍h lâng chi̍t poaⁿ。&nbsp; Tong-jiân goá hit-sî m̄-bat bong--tio̍h chi̍t hāng ê thit-thô-mi̍h。&nbsp; Lē-gio̍k, lí nā boē hiáu siūⁿ, goá khoàⁿ chai-hō bô kú chiū oē kàu tī lán ê mn̂g-kháu。"</p>
<p>&nbsp; Lē-gio̍k ba̍k-sái ti̍t-ti̍t tò, chhuì-tûn phê ti̍t-ti̍t chhoah, toā siaⁿ piān-hō͘ kóng, "Nā-sī chiàu lí ê ì-sù, chiū-sī lán iā tio̍h tò-tńg-khì lín 2, 30 nî chêng ê seng-oa̍h á-m̄-sī?&nbsp; Nā chiàu án-ni, Iok-hān chí-ū oē sái chhēng khah-khih ê chho͘-pò͘ saⁿ, koh kè choeh iā chí-ū chhēng chho͘-pò͘ oê chiū hó á m̄-sī?&nbsp; Goá án-ni choè kiám m̄-sī uī-tio̍h lí ê Iok-hān teh khó-lū, khoàⁿ oē hō͘ i khah chhin-chhiūⁿ lâng boē ?"</p>
<p>&nbsp; "Lí sī kè hō͘ sím-mi̍h lâng?"&nbsp; iāu-hoâ chin siū-khì toā siaⁿ jióng, "Goá só͘ ài ê sī oē hiáu phah-sǹg ê hū-jîn-lâng, Iok-hān kiám boē sái chhēng khah-khih-pò͘ ê saⁿ?&nbsp; Kiám boē sái chhēng chho͘-pò͘ oê?&nbsp; I put-kò sī chi̍t ê soè-hàn gín-ná。&nbsp; Goá thàn joā-choē lí chiū beh khai joā-choē, nā-sī án-ni, lán ê hū-chè tī sî chiah oē chheng-chhó?&nbsp; Lí kan-ta ài biān-chú, ài kap lâng oē pí-phēng-tit, án-ni lí ê Iok-hān chiū oē chiâⁿ lâng lah?&nbsp; Goá m̄-sī bô teh koan-sim gín-ná, goá siūⁿ lán thàn iáu ióng-chòng ê sî chia̍h koá khó͘ bô iàu-kín, koh lêng-khó͘ hō͘ gín-ná chhēng chho͘ saⁿ, pò͘-oê, chiong-lâi poê-iúⁿ i ū siōng-chìn ê ki-hoē kap siū khah koân ê kàu-io̍k......"</p>
<p>&nbsp; Lē-gio̍k bô tán kóng liáu, chiū kóng,&nbsp; "Nā-sī án-ni, goá lóng bô teh thoè gín-ná phah-sǹg, goá m̄-sī lí só͘ thiàⁿ ê lâng? Goá m̄-sī hiân-hoē ê hū-jîn-lâng lah?"</p>
<p>&nbsp; "Sī。&nbsp; Kan-ta oē-hiáu chéng-lí lāi-bīn, koan-sim Iok-hān ba̍k-chêng ê hióng-siū, m̄-sī goá só͘ thiàⁿ ê, tong-jiân boē thang sǹg choè sī hiân-chhe liông-bú。&nbsp; Goá siūⁿ; chi̍t ê hū-jîn-lâng, ēng tiōng-hu só͘ thàn ê ge̍h-hōng, lóng lâi ēng choè thiam-chng ka-kū, kā gín-ná boé ko-kuì ê pò͘-liāu kap siōng-téng ê thit-thô-mi̍h, tì-kàu hū-chè, kiám sī hiân-hoē ê chú-hū?"</p>
<p>&nbsp; Lē-gio̍k si̍t-chāi jím boē tiâu, chiū kóng, "Nā-sī án-ni, goá m̄-sī lí ê hū-jîn-lâng lah。&nbsp; Ah!&nbsp; Goá m̄-tio̍h khì lah......"&nbsp; In ná jióng ná toā siaⁿ, nn̄g lâng ê kám-chêng ná chhin-chhiūⁿ boē thang bán-hoê ê khoán-sit。</p>
<p>&nbsp; Hit mî, iāu-hoâ the̍h i ê chím-thâu, poaⁿ i ê phē, khùn toà thiaⁿ-nih ê í-liâu téng。&nbsp; Lē-gio̍k ka-kī chi̍t ê tó tī chhn̂g-nih, ná lâu ba̍k-sái, ná teh siūⁿ; goá tuì thiⁿ-kng chiū boâ kàu àm-sî, bô chi̍t sî-chūn ê hioh-khùn teh chéng-lí ka-têng, kiám m̄-sī uī-tio̍h iāu-hoâ? khoàⁿ oē thang hō͘ i khah khoàⁿ-oa̍h á-boē?&nbsp; Koh boé hó-mi̍h hō͘ Iok-hān, kiám m̄-sī teh thiàⁿ i ê hāu-siⁿ?&nbsp; Siūⁿ kàu chia boē bián-tit ná siūⁿ ná khì。&nbsp; Goá ê thiàⁿ-chêng ná chhin-chhiūⁿ hô-chuí lâu lo̍h toā hái bô--khì。&nbsp; Ah! goá ê jîn-seng si̍t-chāi m̄-ta̍t。&nbsp; Ná siūⁿ chiū ná siong-sim, ná m̄-goān, ba̍k-sái ná chhin-chhiūⁿ hō͘-chuí lâm moá bîn-chhn̂g。&nbsp; Chóng-sī m̄-chai sím-mi̍h sî ià-siān chiū khùn-khì。</p>
<p>&nbsp; Tē jī ji̍t thàu-chá, i khí-chhn̂g ê sî, iāu-hoâ í-keng chhut-khì, lóng bô saⁿ-sî。&nbsp; Iok-hān ka-kī chi̍t ê tī thiaⁿ-nih teh thit-thô, i lóng m̄-chai cha-mî só͘ hoat-seng ê sū。&nbsp; Che m̄-sī in jī-uī thâu chi̍t pái uī-tio̍h chîⁿ ê cheng-lūn, chóng-sī chí chi̍t pái sī choè lī-keng。</p>
<p>&nbsp; Lē-gio̍k koat-chì m̄-ài koh kìⁿ-tio̍h iāu-hoâ ê bīn, tuì chit-tia̍p khí éng-oán beh saⁿ-lī。&nbsp; In-uī &nbsp;iāu-hoâ kóng i m̄-sī hiân-chhe liông-bú, che thài hō͘ i tòng boē tiâu。&nbsp; Tong-sî goá nā chai i hiah-nih tàng-sng, khoàⁿ chîⁿ chhin-chhiūⁿ sìⁿ-miā, goá mā boē khì ài i。&nbsp; Hô-hòng tong-sî tui kiû goá ê lâng hiah-nih choē。&nbsp; Taⁿ lâi uī-tio̍h Sèng-tàn-choeh ê lé-mi̍h tó͘-khì。&nbsp; Ah! beh chai......</p>
<p>&nbsp; Lē-gio̍k hut-jiân siūⁿ tio̍h, i ê lāu-bú tī i iáu-bē chhut-kè ê chìn-chêng, bat tuì i kóng: nā ū khùn-lân lóng thang tńg-lâi, m̄-bián tiàm goā-bīn teh siū-khó͘, lán tau iáu chhī lí oē pá。&nbsp; Taⁿ sī goá tńg-khì ê ki-hoē lah。&nbsp; Koh siūⁿ tio̍h i ê hiaⁿ-ko, tī i beh chhut-kè ê sî, chiong chi̍t tiuⁿ 1,000 kho͘ ê chûn-khoáⁿ-toaⁿ hō͘ i, kóng, che hō͘ lí kín-kip ê sî thang ēng, oē kì-tit m̄-sī beh hō͘ lí boé bí, iâm, chhâ-chháu ê só͘-huì, Lē-gio̍k 4 nî kú lóng bô ēng-tio̍h chit tiâu chîⁿ, iáu-kú khǹg tī gûn-hâng。&nbsp; Taⁿ goá beh the̍h chhut chit tiâu chîⁿ choè goá ê lō͘-huì, iā boé koá tán-lō͘ tò-tńg lâi。&nbsp; Hiān-chāi i ê hiaⁿ-ko tī Tâi pak teh choè seng-lí, i ê pē-bú iā lóng poaⁿ-khì tī hia。</p>
<p>&nbsp; Lē-gio̍k í-keng koat-tēng hó, seng the̍h oán-kū khì hêng, chiah beh khì niá chîⁿ, jiân-āu chē 16:30 ê Koan-kong hō te̍k-khoài chhia chiūⁿ pak。&nbsp; I khì kiò Iok-hān lâi, kā i chhī-pn̄g, soà kā i chhēng suí saⁿ。</p>
<p>&nbsp; I koh chiong in toà 4 nî ê pâng-keng chéng-lí hó-sè, boē bián-tit kám-kak chin m̄-kam, in-uī tī chia in bat kè tio̍h chi̍t chām un-ài ê seng-oa̍h, te̍k-pia̍t sī Iok-hān chhut-sì liáu-āu。&nbsp; Chóng-sī taⁿ lóng pìⁿ-chiâⁿ chi̍t tiûⁿ ê bîn-bāng, boē bián-tit ba̍k-sái ti̍t-ti̍t beh lâu--lo̍h-lâi, chóng-sī khoàⁿ-kìⁿ khó-ài ê Iok-hān tī piⁿ-á, soà oa̍t tuì piⁿ-á chhit khí ba̍k-sái。&nbsp; I kiò chi̍t tiuⁿ 3 lián chhia, phō Iok-hān chhut-khì。</p>
<p>&nbsp; "Ma-ma, lán beh khì tó-uī?"</p>
<p>&nbsp; "Beh lâi-khì lín goā-kong hia thit-thô。"</p>
<p>&nbsp; "Pa-pa kiám ū beh khì?&nbsp; Goá iáu-bē kā i kóng &lsquo;bye-bye' leh。"</p>
<p>&nbsp; "Bô iàu-kín, i to bô tī-teh, i lēng-ji̍t oē lâi chhē lí。"&nbsp; In-uī Lē-gio̍k m̄-chai beh án-choáⁿ hoê-tap。</p>
<p>&nbsp; In kàu XX pah-hè-tiàm, ta̍k ê lâng chiū lóng chù-ba̍k teh khoàⁿ Iok-hān, in-uī i chhēng chin suí ê goā-thò, ko-kip phê-oê, koh siⁿ choè ū lâng iân, tì-kàu ta̍k ê lâng lóng ài lâi kā i phō。</p>
<p>&nbsp; Lē-gio̍k chin phaiⁿ-sè, tuì i ê pêng-iú Kuì-lân（桂蘭）kóng, "iāu-hoâ kóng Iok-hàn siuⁿ soè-hàn, boē hiáu sái, chin sit-lé, koh hêng lí。"</p>
<p>&nbsp; Chóng-sī Kuì-lân cháu-lâi, phō Iok-hān kóng, "Lē-gio̍k, lí sī lán tông-chhong ê tiong-kan choè hēng-hūn, ū hiah-nih hó ê tiōng-hu。&nbsp; Tú-chiah Muî-gio̍k（梅玉）chiah lâi chhē goá, iā sī teh kóng; goán nā oē thang chhin-chhiūⁿ lí, m̄-chai beh joā-nih hēng-hok leh。&nbsp; iāu-hoâ hiah-nih teh eng-chùn, koh tit-tio̍h chiah-nih tit lâng thiàⁿ ê Iok-hān。" "Iok-hān, lí oē-hiáu chhiùⁿ-koa boē?&nbsp; Chhiùⁿ chi̍t tè hō͘ a-î thiaⁿ hó bô?"</p>
<p>&nbsp; Iok-hān chiū chhiùⁿ:&nbsp; "Iâ-so͘ thiàⁿ goá!&nbsp; goá chai bêng......"</p>
<p>&nbsp; Chóng-sī Kuì-lân tio̍h ài khì chih lâng-kheh, i ná chhin-chhiūⁿ chin siān, teh kap hiah ê kò͘-kheh chih-chiap。</p>
<p>&nbsp; Lē-gio̍k chiū chhoā Iok-hān chhut-khì, Kuì-lân chí-ū ēng ba̍k-chiu sàng in lī-khui, in-uī i chin bô-êng。</p>
<p>&nbsp; Lē-gio̍k siūⁿ, taⁿ goá chit pái chiūⁿ-pak, m̄-chai koh joā-kú chiah oē thang koh lâi chhē i chiah ê pêng-iú。&nbsp; Chiū kiò 3 lián chhia koh thoa i kàu Siù-gio̍k（秀玉）ê chhù, sī chi̍t keng chin toā keng ê chia̍h-tiàm。&nbsp; Chi̍t-ē ji̍p-khì, Siù-gio̍k chiū cháu oá-lâi, koh Kuì-chu（貴珠） iā lâi tī chia, tāi-ke khoàⁿ-kìⁿ i hui-siông hoaⁿ-hí。&nbsp; Koh Iok-hān te̍k-pia̍t tit lâng thiàⁿ, in-uī i kin-á-ji̍t te̍k-pia̍t oa̍h-tāng。</p>
<p>&nbsp;&nbsp;&nbsp; Kuì-chu tāi-seng khui chhuì: &nbsp;"Lē-gio̍k, kè lí liáu siāng hó, choè hēng-hok。&nbsp; Lí kiám chai Sò͘-koan（素娟）ê tiōng-hu siông-siông phah i 。&nbsp; iā Bêng-bí（明美）í-keng tńg-khì in pē-bú ê chhù。&nbsp; Goá kè hō͘ seng-lí lâng, kui nî bô chi̍t sî-á thang hioh-khùn, nā tú-tio̍h choeh-kî, lóng tio̍h kàu poàⁿ-mî 12 tiám goā chiah oē thang koaiⁿ-tiàm。&nbsp; Taⁿ Sèng-tàn kè-khì sī sin-nî, koh lâi chiū-sī chhun-choeh, iā beh hù khai-ha̍k......chiū koh tú-tio̍h Sèng-tàn, nî-thâu boâ kàu nî-bé, nî-thâu iū-koh kàu。&nbsp; Chit tia̍p sī sàng hè chhut-lâi, bô, soah ū thang hioh-khùn, goá nā choè lí, m̄-chai beh joā hēng-hok leh。"</p>
<p>&nbsp; Lē-gio̍k khoàⁿ-kìⁿ Kuì-chu ū-iáⁿ ke chin sán, bīn-sek chin bái, chóng-sī siūⁿ tio̍h ka-kī bô kú iā beh choè lâng ê oē-pìⁿ, boē bián-tit sim sng。&nbsp; I siūⁿ in to m̄-chai leh, iāu-hoâ sī chi̍t ê khoàⁿ chîⁿ chhin-chhiūⁿ sìⁿ-miā ê siú-châi-lô͘。</p>
<p>&nbsp; Hit-sî Siù-gio̍k iā khui chhuì:&nbsp; "Ū-iáⁿ to tio̍h, lí siāng hó-miā, iāu-hoâ sī chhong-bêng léng-lī koh ū thiàⁿ-chêng tiōng-hu, goán ê thâu-ke nā ū iāu-hoâ ê 100 hūn 1 mā chiâⁿ hó, i nā thàn tio̍h chîⁿ, chiū-sī poa̍h-kiáu, lim-chiú kap kau-chè ēng liáu-liáu, lí si̍t-chāi choè hēng-hok。"</p>
<p>&nbsp; Lē-gio̍k kám-kak tiàm chia chí-ū cheng-ka i ê kan-khó͘, in-uī in boē liáu-kái i ê sim-chêng。&nbsp; Chóng-sī iā m̄-ài hō͘ in chai cha-mî ê sū, chiū kap in saⁿ-sî ǹg gûn-hâng ti̍t-ti̍t khì, sim-lāi siūⁿ kóng, taⁿ hó, hō͘ iāu-hoâ ka-kī khì kè ko͘-toaⁿ bô bī ê Sèng-tàn-choeh kap kè sin-nî, in-uī i kóng goá m̄-sī hiân-chhe liông-bú。</p>
<p>&nbsp; Chóng-sī chi̍t-bīn chin kî-koài, uī-hô goán hiah ê tông-chhong pêng-iú thái lóng teh him-soān goá ê hun-in, iāu-hoâ ū sím-mi̍h khah iâⁿ lâng?&nbsp; Ū sím-mi̍h khah khó-chhú?&nbsp; I ná siūⁿ in pêng-iú só͘ kóng ê oē, boē bián-tit tông-kám; goá ê tiōng-hu m̄-bat bô lí ê siū-khì, pún-sin iā bô put-liông ê sī-hòⁿ, ta̍k-ji̍t ám-pn̄g āu, chiū chhoā Iok-hān kap goá khì kong-hn̂g sàn-pō͘, ū ka-têng ê koan-liām, i ka-kī chin khiām-séng, ū sî tuì goá ê iau-kiû chin m̄-kam phoà-huì, chóng-sī bô hō͘ goá sit-bāng。&nbsp; Chóng-sī cha-mî uī-tio̍h 120 kho͘ ê oán-kū......I khoàⁿ i piⁿ-á ê Iok-hān iáu soè-hàn, boē-hiáu thit-thô, kiám-chhái sī ū iáⁿ。</p>
<p>&nbsp; I koh siūⁿ iāu-hoâ cha-mî só͘ kóng ê oē; kóng, ài i ê hū-jîn-lâng oē-hiáu phah-sǹg, ū-iáⁿ goá kan-ta uī-tio̍h Iok-hān ba̍k-chêng ê bu̍t-chit hióng-siū lâi siūⁿ, m̄-bat kè-e̍k i ê chiong-lâi, tuì án-ni kám-kak hui-siông ê hō͘-hoé。</p>
<p>&nbsp; Koh siūⁿ tio̍h choè cha-bó͘ gín-ná ê sî, kiaⁿ-liáu iāu-hoâ bô teh thiàⁿ i, siông-siông tī ge̍h-kng mî, ǹg thang-á goā ka-kī kî-tó kóng, "Chú ah!&nbsp; Kiû Lí hō͘ iāu-hoâ oē thiàⁿ goá, bô koh khì ài kî-thaⁿ ê cha-bó͘ gín-ná, in-uī goá chin thiàⁿ i。"&nbsp; Tng i hoê-sióng-kàu chia ê sî, í-keng kàu gûn-hâng ê mn̂g-kháu。</p>
<p>&nbsp; I khan Iok-hān ji̍p-khì, chiong 1,000 kho͘ ê bú, lī lóng niá chhut-lâi, chiū chē chhia kàu Lí Sian-siⁿ ê ka-kū-tiàm, chiong só͘ khiàm i ê 600 kho͘ hêng i。&nbsp; Koh chhoā Iok-hān kàu chi̍t keng piān-i-tiàm, boé chi̍t su khah-khih ê tông-chong, í-ki̍p chi̍t siang kiû-oê hō͘ Iok-hān。&nbsp; In tńg-lâi kàu chhù, í-keng 4 tiám。</p>
<p>&nbsp; Jī-cha̍p-sì mî sī Ki-tok-tô͘ choè hoaⁿ-hí ê sî, lâng-lâng ka-cho̍k thoân-oân, ū khoài-lo̍k ê chū-chhan teh khèng-chiok Chú Iâ-so͘ uī-tio̍h lán lâi chhut-sì。&nbsp; Lē-gio̍k iû-goân bô lē-goā, tiàm tī chàu-kha teh bô-êng chhih-chhih, uī-tio̍h chún-pī iāu-hoâ in pē-kiáⁿ só͘ ài chia̍h ê chhài。&nbsp; Iok-hān chhēng in a-bú tú-chiah boé tńg-lâi ê sin saⁿ, kám-kak chin moá-chio̍k, ka-kī tī pâng-lāi teh thit-thô。</p>
<p>&nbsp; Sî-cheng í-keng tân 6 ē, àm-tǹg iā lóng í-keng chún-pī piān。&nbsp; Chóng-sī iāu-hoâ iáu-kú boē tńg-lâi, Lē-gio̍k choē-choē pái cháu khì mn̂g-kháu thàm-khoàⁿ iāu-hoâ tńg-lâi boē?&nbsp; Pêng-sî 6 tiám i chiū kàu chhù, taⁿ 5 hun...10 hun...25 hun......30 hun。&nbsp; Hut-jiân Lē-gio̍k ê sim-lāi boē bián-tit koh chhin-chhiūⁿ cha-bó͘ gín-ná ê sî, kî-tó kóng,&nbsp; "Chú ah!&nbsp; Kiû Lí hō͘ iāu-hoâ bô koh siū-khì, koáⁿ-kín tńg-lâi, taⁿ goá bô beh koh kek i ê siū-khì lah。"</p>
<p>&nbsp; I kî-tó iáu-bē liáu, iāu-hoâ í-keng khui mn̂g ji̍p-lâi, nn̄g ki chhiú koāⁿ chin-choē lé-mi̍h。&nbsp; Chi̍t-ē khoàⁿ-tio̍h Lē-gio̍k, chiū pàng hē i ê lé-mi̍h, phō i, ti̍t-ti̍t kā i chim kóng, "Lē-gio̍k, chin sit-lé, cha-mî goá ū kóng choē-choē bô chêng-lí ê oē, kiû lí sià-bián goá ê chhióng-pōng......"</p>
<p>&nbsp; "iāu-hoâ, goá koh-khah kè boē tit khì, kiû lí sià-bián......"&nbsp; Hit-sî Iok-hān tuì pâng-keng chhut-lâi, kóng, "Pa-pa, lí-khoàⁿ leh......"</p>
<p>&nbsp; iāu-hoâ chi̍t-ē oa̍t-thâu chiū khoàⁿ-kìⁿ i ê Iok-hān thâu chi̍t pái chhēng chho͘-pò͘ saⁿ, kiû-oê, chóng-sī ná hián-chhut i ê chheng-siù, léng-lī kap tit lâng thiàⁿ。&nbsp; Tng i beh khì phō Iok-hān ê sî, koh chi̍t pái chhin-bi̍t lâi chim Lē-gio̍k ê chhuì-tûn。</p>
<p>&nbsp; Goā-bīn ê pak-hong ná chhe ná léng, tì-kàu po-lê-thang lóng chhut-siaⁿ, léng-hong ū sî tuì mn̂g phāng kńg ji̍p-lâi, chóng-sī chit keng chhù chhiong-moá tio̍h bī-cheng-iú ê un-loán kap pêng-an。</p>
<p>&nbsp; In saⁿ ê lâng chin hoaⁿ-hí teh khui iāu-hoâ só͘ boé tńg-lâi ê lé-mi̍h, toh-téng hiah ê sio-sio ê chhài-thng iā í-keng chhèng kàu bô ian lah。</p>
<p>&nbsp; "Tiang, tiang......tiang。"&nbsp; Sî-cheng tân 12 ē, tuì hn̄g-hn̄g ê só͘-chāi ū thiaⁿ-kìⁿ chin hó thiaⁿ ê koa siaⁿ, "Pêng-an mî, Sèng-tàn mî......"&nbsp; Ti̍t-ti̍t oá-lâi......</p>
<p>(1963:11, 26 mî 12 tiám thoat-kó)。</p>
<p>&nbsp;</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>