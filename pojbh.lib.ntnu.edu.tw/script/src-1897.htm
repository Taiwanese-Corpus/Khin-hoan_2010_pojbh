<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-聖日</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,聖日,Sèng-ji̍t,芥菜子">
<meta name="description" content="聖日
 聖日抑是安息日、禮拜日，就是只寶貝的日。怎樣講是指寶貝的日？因為有一項的因端。
1、上帝有講，恁著用安息日，做聖的日永永記得毋通袂記得。伊命令咱佇六日的中間著做工，但是到第七日著歇睏來數念">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49efe6e94a4b6.jpg" target="src"><img src="../album/artical/49efe6e94a4b6.jpg" border="0"></a></td>
          <td width="30" align="right">
          	          	  <a href="src-1898.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-3</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：聖日 Sèng-ji̍t</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Kai Jōe-liâm 偕叡廉</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">聖日</p><br />
<p>&nbsp;聖日抑是安息日、禮拜日，就是只寶貝的日。怎樣講是指寶貝的日？因為有一項的因端。</p><br />
<p>1、上帝有講，恁著用安息日，做聖的日永永記得毋通袂記得。伊命令咱佇六日的中間著做工，但是到第七日著歇睏來數念伊。</p><br />
<p>2、六日拖磨，六日無閒，六日掛慮，身軀厭懶，心神siān，佳哉七日一擺通安歇：身軀得著爽快，心神得著養飼。</p><br />
<p>3、佇上帝的聖殿相佮聚集禮拜。七日一擺佮四方的兄弟姊妹相見面，相交陪，相佮坐相佮敬畏，呵咾疼痛咱的天爸。</p><br />
<p>基督教以外無這款的機會。服侍神明的人無親像咱chiâu-ûn通歇睏：in也無同時相佮聚集，攏是單身去敬拜。所以有人捌講，基督教的信者真親切，真和心。這一部分無毋是對佇安息日交陪的機會。少年至到老，每禮拜相見面一擺，這敢毋是極好的機會嗎？</p><br />
<p>4、守禮拜。同心聚集，同時祈禱，出聲吟詩稱謝上帝。吟詩就是音樂。所以人teh講，音樂家攏是基督教的信徒較濟。講按呢也敢無錯。也咱佇安息日的時有通相佮吟詩，實在咱的享福較大。</p><br />
<p>5、聽說教，聽講道理。咱的牧師，咱的傳道師用濟濟苦工備辦天的米糧來養飼咱。不但加添咱 的信，也予咱的智識較闊。通講去守禮拜宛然親像去入學校，因為每禮拜對台頂得著主的奴僕的教示。</p><br />
<p>早年有一个出外人去佇蘇格籣路中歇跤佇一个作穡人的家。相佮坐的時大家談論濟濟項。出外人奇怪農夫的phah-ha̍h，因為伊所講逐項真有理氣，gâu排列，閣真斯文，就問講，你少年有讀啥物大學？農夫愛笑講，我無學問，我是粗作人。出外人講，無學問，怎樣，宗教、科學、道德、政治的代誌逐項捌，講話又閣ná讀冊人。你的學問到底對tah落來？農夫應講，若是我果然有學問，我所捌--的攏是對聽見來得著。佇chí 40外年的中間我每禮拜有去禮拜。佇拜堂裡聽見牧師的演講，大大來利益我。牧師的學問極深，伊所備辦的道理真分明。伊也常常談論科學以及政治的事予阮聽。我put-pò是記得淡薄nā-tiāⁿ。</p><br />
<p>但是彼个出外人受著大感動，心內家己講，莫怪基督教的信徒比別人較文明。守安息日著lah！利益大lah！這个農夫守禮拜40外年久紲成做一个學者。一年52禮拜，每禮拜聽演講兩擺，一年聽百外拜，實在宛然親像入大學。這款的機會的確毋通失落！對彼時了後這个出外人致意chhoā家內逐禮拜到拜堂敬拜上帝。</p><br />
<p>&nbsp; &nbsp;&nbsp;春、夏、秋、冬。無論寒熱，七日一擺通安歇，通敬畏咱的天爸佮數念伊的大恩。這日就是聖日。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Sèng-ji̍t</p><br />
<p>&nbsp;Sèng-ji̍t à-sī An-hioh-ji̍t, Lé-pài-ji̍t, chiū-sī chí pó-poè ê ji̍t. Cháiⁿ-iūⁿ kóng sī chí pó-poè ê ji̍t? In-uī ū chi̍t hāng ê in-toaⁿ.</p><br />
<p>1.&nbsp; Siōng-tè ū kóng, Lín tio̍h ēng An-hioh-ji̍t, choè sèng ê ji̍t éng-éng kì-tit m̄-thang boē kì-tit. I bēng-lēng lán tī la̍k ji̍t ê tiong-kan tio̍h choè kang, nā-sī kàu tē chhit ji̍t tio̍h hioh-khùn lâi siàu-liām I.</p><br />
<p>2.&nbsp; La̍k ji̍t thoa-boâ, la̍k-ji̍t bô êng, la̍k ji̍t khoà-lū, seng-khu ià-lán, sim-sîn siān, kai-chài chhit ji̍t chi̍t pài thang an-hioh: seng-khu tit-tio̍h sóng-khoài, sim-sîn tit-tio̍h iúⁿ-chhī.</p><br />
<p>3.&nbsp; Tī Siōng-tè ê Sèng-tiān saⁿ-kap chū-chi̍p lé-pài. Chhit ji̍t chi̍t pái kap sì-hng ê hiaⁿ-tī chí-bē saⁿ-kìⁿ bīn, saⁿ kau-poê, saⁿ-kap chē saⁿ-kap kèng-uì, o-ló thiàⁿ-thàng lán ê Thiⁿ-pē.</p><br />
<p>&nbsp; Ki-tok-kàu í-goā bô chit-khoán ê ki-hoē. Ho̍k-sāi sîn-bêng ê lâng bô chhin-chhiūⁿ lán chiâu-ûn thang hioh-khùn: in iā bô tâng sî saⁿ-kap chū-chi̍p, lóng-sī toaⁿ-sin khì kèng-pài. Só͘-í ū lâng bat kóng, Ki-tok-kàu ê sìn-chiá chin chhin-chhiat, chin hô sim. Che chi̍t pō͘-hūn bô m̄-sī tuì tī An-hioh-ji̍t kau-poê ê ki-hoē. Siàu-liân chì kàu lāu, muí lé-pài saⁿ kìⁿ-bīn chi̍t pái, che kiám m̄-sī kek hó ê ki-hoe mah?</p><br />
<p>4. Siú lé-pài. Tâng-sim chū-chip, tâng-sî kî-tó, chhut siaⁿ gîm-si chheng-siā Siōng-tè. Gîm-si chiū-sī im-ga̍k. Só͘-í lâng teh kóng, Im-ga̍k-ka lóng-sī Ki-tok-kàu ê sìn-tô͘ khah choē. Kóng án-ni iā káⁿ bô chhò. iā lán tī An-hioh-ji̍t ê sî ū thang saⁿ-kap gîm-si, si̍t-chāi lán ê hióng-hok khah toā.</p><br />
<p>5.&nbsp; Thiaⁿ soat-kàu, thiaⁿ kóng tō-lí. Lán ê bo̍k-su, lán ê thoân-tō-su ēng choē-choē khó͘-kang pī-pān Thiⁿ ê bí-niû lâi iúⁿ-chhī lán. Put-tàn ke-thiⁿ lán ê sìn, iā hō͘ lán ê tì-sek khah khoah. Thang kóng khì siú lé-pài oán-jiân chhin-chhiūⁿ khì ji̍p ha̍k-hāu, in-uī muí lé-pài tuì tâi-téng tit-tio̍h Chú ê lô͘-po̍k ê kà-sī.</p><br />
<p>&nbsp; Chá nî ū chi̍t ê chhut-goā lâng khì tī So͘-kek-lân lō͘-tiong hioh-kha tī chi̍t ê choh-sit-lâng ê ke. Saⁿ-kap chē ê sî tāi-ke tām-lūn choē-choē hāng. Chhut-goā-lâng kî-koài lông-hu ê phah-ha̍h, in-uī i só͘ kóng ta̍k-hāng chin ū lí-khì, gâu pâi-lia̍t, koh chin su-bûn, chiū mn̄g kóng, Lí siàu-liân ū tha̍k sím-mi̍h tāi-ha̍k? Lông-hu ài-chhiò kóng, Goá bô ha̍k-būn, goá sī chho͘-choh lâng. Chhut-goā-lâng kóng, Bô ha̍k-būn, cháiⁿ-iūⁿ, chong-kàu, kho-ha̍k, tō-tek, chèng-tī ê tāi-chì ta̍k-hāng bat, kóng-oē iū-koh ná tha̍k-chheh-lâng. Lí ê ha̍k-būn tàu-tí tuì tah-lo̍h lâi? Lông-hu ìn kóng, Nā-sī goá kó͘-jiân ū ha̍k-būn, goá só͘ bat--ê lóng-sī tuì thiaⁿ-kìⁿ lâi tit-tio̍h. Tī chí 40 goā nî ê tiong-kan goá muí lé-pài ū khì lé-pài. Tī pài-tn̂g-ni̍h thiaⁿ-kìⁿ bo̍k-su ê ián-káng, toā-toā lâi lī-ek goá. Bo̍k-su ê ha̍k-būn ke̍k chhim, i só͘ pī-pān ê tō-lí chin hun-bêng. I iā siông-siông tām-lūn kho-ha̍k í-ki̍p chèng-tī ê sū hō͘ goán thiaⁿ. Goá put-pò sī kì-tit tām-po̍h nā-tiāⁿ.</p><br />
<p>&nbsp; Nā-sī hit ê chhut-goā-lâng siū tio̍h toā kám-tōng, sim-lāi ka-kī kóng, Bo̍k-koài Ki-tok-kàu ê sìn-tô͘ pí pa̍t-lâng khah bûn-bêng. Siú An-hioh-ji̍t tio̍h lah! Lī-ek toā lah! Chit ê lông-hu siú lé-pài 40 goā nî kú soà chiâⁿ-choè chi̍t ê ha̍k-chiá. Chi̍t nî 52 lé-pài, muí lé-pài thiaⁿ ián-káng nn̄g-pái, chi̍t nî tiaⁿ pah-goā pái, si̍t-chāi oán-jiân chhin-chhiūⁿ ji̍p tāi-ha̍k. Chit khoán ê ki-hoē tek-khak m̄-thang sit-lo̍h! Tuì hit-sî liáu-āu chit ê chhut-goā-lâng tì-ì chhoā ke-lāi ta̍k lé-pài kàu pài-tn̂g kèng-pài Siōng-tè.</p><br />
<p>&nbsp; Chhun, hē, chhiu, tang. bô-lūn koâⁿ-joa̍h, chhit ji̍t chi̍t pái thang an-hioh, thang kèng-uì lán ê Thiⁿ-pē kap siàu-liām I ê toā un. Chit jit chiū-sī Sèng-ji̍t.</p></div>
</body>
</html>