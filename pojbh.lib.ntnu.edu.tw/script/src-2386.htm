<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-媽祖飛行</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,媽祖飛行,Má-chó͘ hui-hêng,芥菜子">
<meta name="description" content="媽祖飛行。
 
    四年前日日新報記載佇猴洞驛附近「美人飛行」。我看了奇怪teh想ná有美國人踮遐飛行，到讀一遍了，就知是一个少年的婦人人，teh過a-iân-soàⁿ 橋，到橋中，忽然佇對面">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2385.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f6a79b6bbda.jpg" target="src"><img src="../album/artical/49f6a79b6bbda.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-11</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：媽祖飛行 Má-chó͘ hui-hêng</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tiuⁿ Kim-pho 張金波</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">媽祖飛行。</p><br />
<p>&nbsp;</p><br />
<p>&nbsp; &nbsp;&nbsp;四年前日日新報記載佇猴洞驛附近「美人飛行」。我看了奇怪teh想ná有美國人踮遐飛行，到讀一遍了，就知是一个少年的婦人人，teh過a-iân-soàⁿ 橋，到橋中，忽然佇對面有土炭車緊緊teh來，真危險無地閃，不得已跳落橋跤；佳哉手kia̍h雨傘，所以慢慢墮落兩丈深的橋跤無傷害；才號做「美人飛行」。</p><br />
<p>今年六月八日媽祖也佇遮飛行！這條橋佇猴洞停車場幾若百步，goân-chiân是做炭礦的路用，近來改做百姓交通的 橋。總是這條橋舊舊無穩當，就對別位閣造新的鐵橋。佇六月八日欲開通式，大家欲做鬧熱，就議定順這个機會來迎媽祖，向望會較鬧熱。彼日迎媽祖猶原對舊的橋經過，這條橋長約有兩百尺，離水面約有二十尺，彼時有幾若百人綴媽祖四界ûn，用三把轎貯六身媽祖，佇頭前是鑼鼓陣、子弟、藝閣攏過橋，媽祖佮隨香的，有四、五十人。到橋中忽然橋的鐵線斷一半，媽祖佮隨香的人做一下piàⁿ落橋下，佇水面浮lā-sa̍h，有的沉落水，有的佇焦地叫苦連天，現死一个，重傷，六人，輕傷不止濟，三頂神轎碎碎碎，毋知救人的媽祖佇佗位！佳哉彼時有警官、壯丁、人民攏佇遐緊緊去救--in。媽祖予水流過三个窟，兩个瀨，peh袂起，弟子才緊去救--in。金牌、頭盔、衣裳攏無去。北港媽祖跤骨斷一枝，庚仔寮媽，面皮liù一領，庄民真不幸，死傷免講閣賠窮：聽見講賠庚仔寮媽的面皮十外箍，賠北港媽一枝跤二、三十箍，神轎幾若百箍。欲求平安，反轉拄著災害。</p><br />
<p>佇兩年前金包里人迎媽祖也死幾若十人。親像這款的例，節節袂得通寫。</p><br />
<p>對這事通知；－</p><br />
<p>1、&nbsp; 媽祖無靈聖。</p><br />
<p>2、&nbsp; 迎請的人有災害。</p><br />
<p>3、&nbsp; 好事的人欲借媽祖的力予地方發達，其實是害地方失敗。</p><br />
<p>4、&nbsp; 愛對鬧熱來取家己的利益--的，著深深警戒。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Má-chó͘ hui-hêng.</p><br />
<p>&nbsp;</p><br />
<p>&nbsp; Sì nî chêng Ji̍t-ji̍t sin-pò kì-chāi tī Káu-tōng-ia̍h hū-kūn "Bí-jîn hui-hêng". Goá khoàⁿ liáu kî-koài teh siūⁿ ná ū Bí-kok lâng tiàm hia hui-hêng, kàu tha̍k chi̍t-piàn liáu, chiū chai sī chi̍t ê siàu-liân ê hū-jîn-lâng, teh kè a-iân-soaⁿ kiô, kàu kiô-tiong, hut-jiân tī tuì-bīn ū thô͘-thoàⁿ-chhia kín-kín teh lâi, chin guî-hiám bô teh siám, put-tek-í thiàu-lo̍h kiô kha; kai-chài chhiú kia̍h hō͘-soàⁿ, só͘-í bān-bān tuī-lo̍h nn̄g-tn̄g chhim ê kiô-kha bô siong-hāi; chiah hō choè "Bí-jîn hui-hêng".</p><br />
<p>&nbsp; Kin-nî la̍k-ge̍h poeh-ji̍t Má-chó͘ iā tī chia hui-hêng! Chit-tiâu kiô tī Kâu-tōng thêng-chhia tiûⁿ kuí-nā pah-pō͘, goân-chiân sī choè thoàⁿ-khòng ê lō͘-ēng, kūn-lâi kái-choè peh-sìⁿ kau-thong ê kiô. Chóng-sī chit-tiâu kiô kū-kū bô ún-tàng, chiū tuì pa̍t-uī koh chō sin ê thih-kiô. Tī la̍k-ge̍h poeh-ji̍t beh khai-thong-sek, tāi-ke beh choè lāu-jia̍t, chiū gī-tiāⁿ sūn chit ê ki-hoē lâi ngiâ Má-chó͘, ǹg-bāng oē khah lāu-jia̍t. Hit-ji̍t ngiâ Má-chó͘ iû-goân tuì kū ê kiô keng-kè, chit-tiâu kiô tn̂g iok ū nn̄g-pah chhioh, lī chuí-bīn iok ū jī-cha̍p chhioh, hit-sî ū kuí nā pah lâng tè Má-chó͘ sì-koè ûn, ēng saⁿ-pé kiō toé la̍k-sian Má-chó͘, tī thāu-chêng sī lô-kó͘-tīn, chú-tē, gē-koh lóng kè kiô, Má-chó͘ kap suî-hiuⁿ ê, ū sì-gō͘-cha̍p lâng. Kàu kiô-tiong hut-jiân kiô ê thih-soàⁿ tn̄g chi̍t-poàⁿ, Má-chó͘ kap suî-hiuⁿ ê lâng choè chi̍t ē piàⁿ-lo̍h kiô-ē, tī chuí-bīn phû-lā-sa̍h, ū ê tîm lo̍h chuí, ū ê tī ta-toē kiò-khó͘ liân-thian, hiān-sí chi̍t ê ,tāng-siong, la̍k lâng, khin-siong put-chí choē, saⁿ-téng sîn-kiō chhuì-chhuì--chhuì, m̄-chai kiù lâng ê Má-chó͘ tī tó-uī! Kai-chài hit-sî ū kéng-koaⁿ, chòng-teng, jîn-bîn lóng tī hia kín-kín khì kiù--in. Má-chó͘ hō͘ chuí lâu kè saⁿ ê khut, nn̄g-ê loà, peh boē khí, tē-chú chiah kín khì kiù--in. Kim-pâi, thâu-khoe, i-chiûⁿ lóng bô khì. Pak-káng Má-chó͘ kha-kut tn̄g chi̍t-ki, Kiⁿ-á-liâu-má, bīn-phê liù chit-niá, chng-bîn chin put-hēng, sí-siong bián kóng koh pê-kêng: thiaⁿ-kìⁿ kóng pê Kiⁿ-á-liâu-má ê bīn-phê cha̍p-goā-kho͘, pê Pak-káng-má chi̍t-ki kha jī-saⁿ-cha̍p-kho͘, sîn-kiō kuí-ná pah-kho͘. Beh kiû pêng-an, hoán-tńg tú-tio̍h chai-hāi.</p><br />
<p>&nbsp; Tī nn̄g-nî chêng Kim-pau-lí lâng ngiâ Má-chó͘ iā sí kuí-nā cha̍p lâng. Chhin-chhiūⁿ chit-khoán ê lē, chat-chat boē tit-thang siá.</p><br />
<p>&nbsp; Tuì che-sū thang chai;－</p><br />
<p>1. Má-chó͘ bô lêng-siàⁿ.</p><br />
<p>2. Ngiâ-chhiáⁿ ê lâng ū chai-hāi.</p><br />
<p>3. Hòⁿ-sū ê lâng beh chioh Má-chó͘ ê la̍t hō͘ toē-hng hoat-ta̍t, kî-si̍t sī hāi toē-hng sit-pāi.</p><br />
<p>4. ài tuì lāu-jia̍t lâi chhú ka-kī ê lī-ek--ê, tio̍h chhim-chhim kéng-kài.</p></div>
</body>
</html>