<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-受試的耶穌</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,受試的耶穌,Siū-chhi ê Iâ-so͘,台灣教會報,許水露">
<meta name="description" content="受試的耶穌
許水露
1928.08.01 521卷p.5-6
 
耶穌的人格佇世間無人會通佮伊比得。咱若看歷史就會知有真濟的偉人；總是無一个有親像耶穌彼款理想的圓滿的人格。愈大的偉人就有愈大的">
<meta name="author" content="國立台灣師範大學台灣文化及語言文學研究所,許水露">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-3993.htm#">台文</a>｜<a href="artical-3993.htm#">中文</a>｜<a href="artical-3993.htm#">日本語</a>｜<a href="artical-3993.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">受試的耶穌</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">受試的耶穌 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第521卷</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1928/8</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：5-6</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：受試的耶穌 [ Siū-chhi ê Iâ-so͘ ]</td>
                          </tr>
                          <tr>
                            <td class="gy12" align="left">作者：許水露 Khó͘ Chuí-lō͘</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-3993.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-3993.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-3993.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-3993.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-3993.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a175p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>受試的耶穌</p>
<p>許水露</p>
<p>1928.08.01 521卷p.5-6</p>
<p>&nbsp;</p>
<p>耶穌的人格佇世間無人會通佮伊比得。咱若看歷史就會知有真濟的偉人；總是無一个有親像耶穌彼款理想的圓滿的人格。愈大的偉人就有愈大的缺點。除耶穌以外，無一个有親像伊，也有人的性，閣也有上帝的性--ê。伊雖然有強烈的個人tek 的性格佇teh，iáu-kú伊的跤毋捌一擺著觸，言行舉止毋捌違逆天理佮人道。伊雖然有遐爾teh偉大的人物，iáu-kú無一个會親像伊遐爾teh gâu厚待人。伊講，「人子到，毋是欲差用人，是欲予人差用。」不論啥物偉人的偉大，耶穌都比in較偉大。別的偉大是屬動；若是耶穌的偉大是屬靜。In 的偉大是支配人的偉大；若是耶穌的偉大是服事人的偉大。In 的偉大是漸漸高升的偉大；若是耶穌就是對出世就偉大。親像使徒約翰所講--ê，「伊的榮光就是上帝獨生囝的榮光。」耶穌的人格雖然是hiah偉大，親像星家己自然發出光，親像水泉自然家己流出水，雖然是chiah-ni̍h teh偉大，iáu-kú佇伊的前的人格的背後有流目屎佮流血的記錄佇teh。</p>
<p>伊佇世間的時，不時都佮撒旦相刣；因為伊有肉體佮人性，所以不時受試。「所以凡事伊著佮兄弟相同，通佇上帝的事做憐憫忠信的祭司頭，因為百姓的罪獻挽回的祭。因為伊已經受苦來拄著試，就會幫贊受試的人」(希伯來2：17，18)。「因為俺所有的祭司頭毋是袂會體貼咱攏總的軟弱；就是凡事平平有受試，若是無罪」(希伯來4：15)。</p>
<p>伊有拄著試，總是欲贏試毋是容易的事。「基督佇伊踮肉體的日，用出力喉叫，閣流目屎，獻祈禱懇求予彼个話救伊出死--ê，閣因為伊的敬虔得著聽見」(希伯來5：7)。</p>
<p>基督所受的試真濟項，中間40暝日佇曠野所受的試是一項。耶穌佇約旦河受洗禮的時所得的榮光是非常。聖神攏總踮佇伊。因為對天有聲teh證明伊是上帝的獨生囝。耶穌明白伊的使命佮神格以及舊約中所暗指伊的事。耶穌一下明白通世間全人類的重擔攏teh佇伊的雙的肩頭等，所以伊無暫時離開世間俗情的攪擾，入去絕對孤獨的內面來斟酌想所欲進行的路站，袂用得。「聖神即時逼伊去曠野」(馬可1：12)。伊就直直到曠野。那親像保羅一下予耶穌掠著，明白伊的使命了後，「無佮伊的骨肉參詳，也無上耶路撒冷見眾使徒，就直直去A-lat-pek 的曠野。」耶穌這pang也無閣上去耶路撒冷，也無倒去加利利，就直直對約旦河邊的一條冷靜的路到無人所到的曠野是當然。日後伊也捌chia̍p-chia̍p上山頂，抑是退去海邊肅靜的所在祈禱。受揀選的人的家就是無人所到的曠野lah。</p>
<p>&nbsp; Taⁿ到底耶穌去tá落的曠野？照傳說，就是佇耶利哥的西南爿欲上耶路撒冷路邊的正爿。彼所在的曠野攏無發草，專專石thoàⁿ石，四圍專專石孔，石洞。有濟濟鴕鳥佇遐。彼所在的地叫做Quarantania。耶穌踮佇彼所在靜靜佇遐想，全精神集中teh想這層事。照Bengel所講，「彼時是暝長，野獸枵餓，氣候炎熱，樹木無結實的時陣。」長的暝也是轉做日，日轉暝；若是耶穌攏無失神；雖然野獸四界行欲揣食物，若是毋捌傷害--著伊。旬日過了又旬日，伊無食，也無想欲食。按呢一目nih久連鞭過40暝日lah。</p>
<p>猶未過六禮拜的時就有真大的反應來。伊的精神就感覺--著厭倦。就佇伊的心內生出人的活命中的革命。「chiah 的日的中間無食啥物物，後來就枵」(路 4：2)。到遮來，人子耶穌就感覺--著枵lah。愛欲食物，彼時毋知對佗落有聽見一个細仔聲仔teh講，「設使你若是上帝的囝，著kah這个石變做餅」(路加4：3)。</p>
<p>佇枵枵的耶穌的身邊有真濟的石頭佇teh。伊是上帝的囝；設事若命令遐的石，遐的石就隨時變做餅予伊止饑。總是耶穌斟酌想欲得著止饑毋免用這款的手段，自然上帝會設法好勢。「因為撒旦也家己裝做光明的天使」(2林11：14)。天使用真媠的花環來妝thāⁿ伊有毒的話。總是佇人的心中有一種的技能會知這是撒旦的話。對按呢生起交戰。耶穌也是人，所以有十分感覺著為難。伊有經驗--著對敵的強大佮肉體的軟弱。怎樣才會贏對敵ah？的確著用武器。耶穌有用武器來贏對敵。武器就是上帝的話，就是舊約聖冊中的話。「因為上帝的道是活--ê，是有功效--ê，比一切雙面的劍較利，凡若魂佮神，骨節佮骨髓，無毋刺入破開，心內chiah 的念頭佮注意亦無毋鑑察」(希伯來4：12)。</p>
<p>&nbsp; Ah！實在有影，欲挵破對敵撒旦的計謀只有倚靠上帝的話，以外攏無路也無步。Ah！當teh枵餓的時用餅苦勸咱--ê就是撒旦的話lah。忽然佇耶穌的心內有生出一句上帝的話，親像爍爁閃一下，就是講，「人的活毋但倚靠餅，就是倚靠對上帝的喙所出攏總的話」(馬太4：4)。這是對舊約申命記8：3 引來--ê。就是早代摩西對佇曠野枵餓的以色列百姓所講--ê，欲予in知，in 的活毋但倚靠má-ná，就是倚靠上帝的話。餅就是肉體的米糧。總是人的活命不在米糧，就是在佇貴氣的靈魂；就是上帝的旨意，就是上帝的話(後來耶穌有講伊是活命的餅；因為耶穌是道，就是上帝的話，約翰1：1)。Ah！若the̍h這款武器內保護身軀就安全。對按呢佇耶穌的心內無閣想餅只有想上帝的話。對按呢撒旦戰敗，聖囝基督大得勝。</p>
<p>(袂完)</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-3993.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a175p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Siū-chhì ê Iâ-so͘</p>
<p>Khó͘ Chuí-lō͘</p>
<p>1928.08.01 521 Koàn p.5-6</p>
<p>&nbsp;</p>
<p>&nbsp; Iâ-so͘ ê jîn-keh tī sè-kan bô lâng ē-thang kap I pí-tit. Lán nā khoàⁿ le̍k-sú chiū ē chai ū chin chē ê uí-jîn; chóng-sī bô chi̍t-ê ū chhin-chhiūⁿ Iâ-so͘ hit khoán lí-sióng-tek oân-boán ê jîn-keh. Jú toā ê uí-jîn chiū ū jú toā ê khoat-tiám. Tû Iâ-so͘ í-goā, bô chi̍t-ê ū chhin-chhiūⁿ I, iā ū lâng ê sèng, koh iā ū Siōng-tè ê sèng--ê. I sui-jiân ū kiông-lia̍t ê kò-jîn-tek ê sèng-keh tī-teh, iáu-kú I ê kha m̄-bat chi̍t pái tio̍h-tak, giân-hêng kú-chí m̄-bat uî-ke̍h thian-lí kap jîn-tō. I sui-jiân ū hiah-ni̍h teh uí-tāi ê jîn-bu̍t, iáu-kú bô chi̍t-ê ē chhin-chhiūⁿ I hiah-ni̍h teh gâu hō͘-thāi lâng. I kóng, "Jîn-chú kàu, m̄-sī beh chhe-ēng lâng, sī beh hō͘ lâng chhe-ēng." Put-lūn sím-mi̍h uí-jîn ê uí-tāi, Iâ-so͘ to pí in khah uí-tāi. Pa̍t ê uí-tāi sī sio̍k <em>tāng</em>; nā-sī Iâ-so͘ ê uí-tāi sī sio̍k <em>chēng</em>. In ê uí-tāi sī chi-phoè lâng ê uí-tāi; nā-sī Iâ-so͘ ê uí-tāi sī ho̍k-sāi lâng ê uí-tāi. In ê uí-tāi sī chiām-chiām ko-seng ê uí-tāi; nā-sī Iâ-so͘ chiū-sī tuì chhut-sì chiū uí-tāi. Chhin-chhiūⁿ Sù-tô͘ Iok-hān só͘ kóng--ê, "I ê êng-kng chiū-sī Siōng-tè to̍k-siⁿ kiáⁿ ê êng-kng." Iâ-so͘ ê jîn-keh sui-jiân sī hiah uí-tāi, chhin-chhiūⁿ chhiⁿ ka-kī chū-jiân hoat-chhut kng, chhin-chhiūⁿ chuí-choâⁿ chū-jiân ka-kī lâu chhut chuí, sui-jiân sī chiah-ni̍h teh uí-tāi, iáu-kú tī I ê chêng ê jîn-keh ê poè-āu ū lâu ba̍k-sái kap lâu hoeh ê kì-lio̍k tī-teh.</p>
<p>&nbsp; I tī sè-kan ê sî, put-sî to kap Sat-tàn saⁿ-thâi; in-uī I ū jio̍k-thé kap jîn-sèng, só͘-í put-sî siū chhì. "Só͘-í hoān-sū I tio̍h kap hiaⁿ-tī saⁿ-tâng, thang tī Siōng-tè ê sū choè lîn-bín tiong-sìn ê chè-si-thâu, in-uī peh-sìⁿ ê choē hiàn bán-hoê ê chè. In-uī I í-keng siū-khó͘ lâi tú-tio̍h chhì, chiū oē pang-chān siū-chhì ê lâng" (Hi-pek-lâi 2：17, 18). "In-uī án só͘ ū ê chè-si-thâu m̄-sī boē-oē thé-thiap lán lóng-chóng ê loán-jio̍k; chiū-sī hoān-sū pîⁿ-pîⁿ ū siū-chhì, nā-sī bô choē" (Hi-pek-lâi 4：15).</p>
<p>I ū tú-tio̍h chhì, chóng-sī beh iâⁿ chhì m̄-sī iông-īⁿ ê sū. "Ki-tok tī I tiàm jio̍k-thé ê ji̍t, ēng chhut-la̍t âu-kiò, koh lâu ba̍k-sái, hiàn kî-tó khún-kiû hō͘ hit-ê oē kiù I chhut-sí--ê, koh in-uī I ê kèng-khiân tit-tio̍h thiaⁿ-kìⁿ" (Hi-pek-lâi 5：7).</p>
<p>&nbsp; Ki-tok só͘ siū ê chhì chin-chē hāng, tiong-kan 40 mî-ji̍t tī khòng-iá só͘ siū ê chhì sī chi̍t hāng. Iâ-so͘ tī Iok-tàn hô siū soé-lé ê sî só͘ tit ê êng-kng sī hui-siông. Sèng Sîn lóng-chóng tiàm tī I. In-uī tuì thiⁿ ū siaⁿ teh chèng-bêng I sī Siōng-tè ê to̍k-siⁿ Kiáⁿ. Iâ-so͘ bêng-pe̍k I ê sú-bēng kap sîn-keh í-ki̍p Kū-iok tiong só͘ àm-chí I ê sū. Iâ-so͘ chi̍t-ē bêng-pe̍k thong sè-kan choân jîn-luī ê tāng tàⁿ lóng teh tī I ê siang ê keng-thâu téng, só͘-í I bô chiām-sî lī-khui sè-kan sio̍k-chêng ê kiáu-jiáu, ji̍p-khì choa̍t-tuì ko͘-to̍k ê lāi-bīn lâi chim-chiok siūⁿ só͘ beh chìn-hêng ê lō͘-chām, bē ēng-tit. "Sèng Sîn chek-sî pek I khì khòng-iá" (Má-khó 1：12). I chiū ti̍t-ti̍t kàu khòng-iá. Ná chhin-chhiūⁿ Pó-lô chi̍t-ē hō͘ Iâ-so͘ lia̍h-tio̍h, bêng-pe̍k i ê sú-bēng liáu-āu, "Bô kap i ê kut-jio̍k chham-siông, iā bô chiūⁿ Iâ-lō͘-sat-léng kìⁿ chèng sù-tô͘, chiū ti̍t-ti̍t khì A-lat-pek ê khòng-iá." Iâ-so͘ chit pang iā bô koh chiūⁿ-khì Iâ-lō͘-sat-léng, iā bô tò-khì Ka-lī-lī, chiū ti̍t-ti̍t tuì Iok-tàn hô piⁿ ê chi̍t tiâu léng-chēng ê lō͘ kàu bô lâng só͘ kàu ê khòng-iá sī tong-jiân. Ji̍t-āu I iā bat chia̍p-chia̍p chiūⁿ soaⁿ-téng, á-sī thè-khì hái-piⁿ sok-chēng ê só͘-chāi kî-tó. Siū kéng-soán ê lâng ê ke chiū-sī bû-jîn só͘ kàu ê khòng-iá lah.</p>
<p>&nbsp; Taⁿ tàu-tí Iâ-so͘ khì tá-lo̍h ê khòng-iá? Chiàu thoân-soat, chiū-sī tī Iâ-lī-ko ê sai-lâm pêng beh chiūⁿ Iâ-lō͘-sat-léng lō͘-piⁿ ê chiàⁿ-pêng. Hit só͘-chāi ê khòng-iá lóng bô hoat-chháu, choan-choan chio̍h-thoàⁿ-chio̍h, sì-uî choan-chio̍h-khang, chio̍h-tōng. Ū chē-chē tô-chiáu tī-hia. Hit só͘-chāi ê tē kiò-chò Quarantania. Iâ-so͘ tiàm tī hit só͘-chāi chēng-chēng tī hia siūⁿ, choân cheng-sîn chi̍p-tiong teh siūⁿ chit chân sū. Chiàu Bengel só͘ kóng, "Hit-sî sī mî-tn̂g, iá-siù iau-gō͘, khì-hāu iām-jia̍t, chhiū-ba̍k bô kiat-sit ê sî-chūn." Tn̂g ê mî iā-sī tńg chò ji̍t, ji̍t tńg mî; nā-sī Iâ-so͘ lóng bô sit sîn; sui-jiân iá-siù sì-kè kiâⁿ beh chhoē chia̍h mi̍h, nā-sī m̄-bat siong-hāi--tio̍h I. Sûn ji̍t koè-liáu iū sûn-ji̍t, I bô chia̍h, iā bô siūⁿ beh chia̍h. án-ni chi̍t-ba̍k-nih-kú liâm-piⁿ kè 40 mî-ji̍t lah.</p>
<p>&nbsp; iáu-boē koè la̍k lé-pài ê sî chiū ū chin toā ê hoán-èng lâi. I ê cheng-sîn chiū kám-kak--tio̍h ià-siān. Chiū tī I ê sim-lāi seⁿ-chhut lâng ê oa̍h-miā tiong ê kek-bēng. "Chiah ê ji̍t ê tiong-kan bô chia̍h sím-mi̍h mi̍h, āu-lâi chiū iau" (Lō͘ 4：2). Kàu chia lâi, Jîn-chú Iâ-so͘ chiū kám-kak--tio̍h iau lah. ài beh chia̍h mi̍h, hit-sî m̄-chai tuì tó-lo̍h ū thiaⁿ-kìⁿ chi̍t ê sè-á siaⁿ-á teh kóng, "Siat-sú Lí nā-sī Siōng-tè ê Kiáⁿ, tio̍h kah chit ê chio̍h pìⁿ-chò piáⁿ" (Lō͘-ka 4：3).</p>
<p>&nbsp; Tī iau-iau ê Iâ-so͘ ê sin-piⁿ ū chin-chē ê chio̍h-thâu tī-teh. I sī Siōng-tè ê Kiáⁿ; siat sū nā bēng-lēng hiah ê chio̍h, hiah ê chio̍h chiū suî-sî pìⁿ-chò piáⁿ hō͘ I chí-ki. Chóng-sī Iâ-so͘ chim-chiok siūⁿ beh tit-tio̍h chí-ki m̄-bián ēng chit khoán ê chhiú-toāⁿ, chū-jiân Siōng-tè ē siat-hoat hó-sè. "In-uī Sat-tàn iā ka-tī chng-chò kng-bêng ê thiⁿ-sài" (2 Lîm 11:14). Thiⁿ-sài ēng chin suí ê hoe-khoân lâi chng-thāⁿ i ū-to̍k ê oē. Chóng-sī tī lâng ê sim-tiong ū chi̍t chéng ê ki-lêng ē chai che sī Sat-tàn ê oē. Tuì án-ni seⁿ-khí kau-chiàn. Iâ-so͘ iā sī lâng, só͘-í ū cha̍p-hun kám-kak tio̍h uî-lân. I ū keng-giām--tio̍h tuì-te̍k ê kiông-tāi kap jio̍k-thé ê loán-jio̍k. Cháiⁿ-iūⁿ chiah ē iâⁿ tuì-te̍k ah? Tek-khak tio̍h ēng bú-khì. Iâ-so͘ ū ēng bú-khì lâi iâⁿ tuì-te̍k. Bú-khì chiū-sī Siōng-tè ê oē, chiū-sī Kū-iok Sèng-chheh tiong ê oē. "In-uī Siōng-tè ê tō sī oa̍h--ê, sī ū kong-hāu--ê, pí it-chhè siang-bīn ê kiàm khah lāi, hoān-nā hûn kap sîn, kut-chat kap kut-chhoé, bô m̄ chhì-ji̍p phoà-khui, sim-lāi chiah ê liām-thâu kap chù-ì ia̍h bô m̄ kàm-chhat" (Hi-pek-lâi 4：12).</p>
<p>&nbsp; Ah! Si̍t-chāi ū-iáⁿ, beh lòng-phoà tuì-te̍k Sat-tàn ê kè-bô͘ chí-ū oá-khò Siōng-tè ê oē, í-goā lóng bô lō͘ iā bô pō͘. Ah! Tng teh iau-gō ê sî ēng piáⁿ khó͘-khǹg lán--ê chiū-sī Sat-tàn ê oē lah. Hut-jiân tī Iâ-so͘ ê sim-lāi ū seⁿ-chhut chi̍t kù Siōng-tè ê oē, chhin-chhiūⁿ sih-nà sih chi̍t-ē, chiū-sī kóng, "Lâng ê oa̍h m̄-nā oá-khò piáⁿ, chiū-sī oá-khò tuì Siōng-tè ê chhuì só͘ chhut lóng-chóng ê oē" (Má-thài 4：4). Che sī tuì Kū-iok Sin-bēng-kì 8：3 ín-lâi--ê. Chiū-sī chá-tāi Mô͘-se tuì tī khòng-iá iau-gō ê Í-sek-lia̍t peh-sèⁿ só͘ kóng--ê, beh hō͘ in chai, in ê oa̍h m̄-nā oá-khò má-ná, chiū-sī oá-khò Siōng-tè ê oē. Piáⁿ chiū-sī jio̍k-thé ê bí-niû. Chóng-sī lâng ê oa̍h-miā put-chāi bí-niû, chiū-sī chāi tī kuì-khì ê lêng-hûn; chiū-sī Siōng-tè ê chí-ì, chiū-sī Siōng-tè ê oē(āu-lâi Iâ-so͘ ū kóng I sī oa̍h-miā ê piáⁿ; in-uī Iâ-so͘ sī tō, chiū-sī Siōng-tè ê oē, Iok-hān 1：1).Ah! Nā the̍h chit khoán bú-khì lāi pó-hō͘ sin-khu chiū an-choân. Tuì án-ni tī Iâ-so͘ ê sim-lāi bô koh siūⁿ piáⁿ chí ū siūⁿ Siōng-tè ê oē. Tuì án-ni Sat-tàn chiàn-pāi, Sèng Kiáⁿ Ki-tok toā tek-sèng.</p>
<p align="right">(Boē-oân)</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>