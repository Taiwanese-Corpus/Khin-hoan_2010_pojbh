<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-教囝的法度</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,教囝的法度,Kà kiáⁿ ê hoat-tō͘,芥菜子">
<meta name="description" content="教囝的法度
 第一章
修身
修身的道，有兩項要緊。
1、(持防臨時的災厄)。
就是教囝兒著閃避火，毋通徛佇khàm-kîⁿ 危險的所在，毋通去水深的位，毋通行佇薄冰的頂面，放炮仔，算是無路用">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2479.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/4a14f96aa9c69.jpg" target="src"><img src="../album/artical/4a14f96aa9c69.jpg" border="0"></a></td>
          <td width="30" align="right">
          	          	  <a href="src-2481.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-5</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：教囝的法度 Kà kiáⁿ ê hoat-tō͘</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者： </td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">教囝的法度</p><br />
<p style="text-align: center;">&nbsp;第一章</p><br />
<p style="text-align: center;">修身</p><br />
<p>修身的道，有兩項要緊。</p><br />
<p>1、(持防臨時的災厄)。</p><br />
<p>就是教囝兒著閃避火，毋通徛佇khàm-kîⁿ 危險的所在，毋通去水深的位，毋通行佇薄冰的頂面，放炮仔，算是無路用，拍損錢，閣會傷著別个囡仔，逐款的毒蟲，毋通予伊趖入厝內，所食的果子，伊的子毋通吞落去，用喙齒咬果子的殼：快拍歹喙齒，逐時做代誌，著持防未來的災厄。</p><br />
<p>2、(致意衛生的法度。)</p><br />
<p>親像東爿遮个國的婦人人，看見伊的囝兒身軀lám，就用濟濟款的法度來照顧伊，向望伊的勇健，可惜較濟放sak有路用的法度，一款無開化的老母，若拄著伊的囝兒破病的時，掠做是歹神teh作弄，就用符予伊蹛身軀，用三牲來祭獻。伊想按呢就的好。其實是無影，不過是一款欺騙人的人，刁工按呢捏造鬼怪予人驚，對遮通趁錢。</p><br />
<p>總是囝兒若拄著破病，毋通歸咎佇歹鬼，抑是歸咎佇歹運，著想彼个著病的理由，今將逐款的病源排列佇下底。</p><br />
<p>1、露水。明理的人，知身軀的勇健衰lám，著看所lim 的水是清抑是濁。因為露水無清氣快快予人著病。</p><br />
<p>2、毒氣。世上的人，攏知著suh空氣，若無論啥物去攏欲suh，就大錯誤，因為世上有濟濟毒物，發出毒氣來傷害人袂算得。著會曉分別。</p><br />
<p>3、貪食。囡仔食無成熟的 果子，就快快著病，àu 的物，人毋通食，西洋的俗語講，花蜜食濟，親像食phīⁿ-sng。意思講物雖然好，若食過頭，是有損壞，無利益。</p><br />
<p>4、Tâm衫。若人穿tâm衫坐佇透風的所在快快著病。所以做爸母的人，著注意衫褲拍tâm 的事。</p><br />
<p>5、Lâ-sâm。凡若lâ-sâm 的物，攏會予人著病，清氣相，是衛生的要緊，所以做爸母的人，著修整囝兒清氣相，lah-sap 的所在，lah-sap 的物，毋通予伊去，毋通予伊摸。</p><br />
<p>&nbsp;</p><br />
<p>第二章</p><br />
<p>Gâu教示</p><br />
<p>設使火燒厝，老母無要緊囝燒死，要緊提囝的衫走，人teh欲講這款是啥物老母ah？正正是袂曉教示囝兒的老母lah，囡仔的身軀，親像靈魂的衫，毋通看輕伊，著盡心來教示伊。因為佇世間無偌久，伊的身軀雖然死，伊的靈魂是永活，所以死後的享受無窮盡的福氣，是對這个身軀，死後會受著無窮盡的災厄，也是對這个身軀，gâu教示囝兒，算是人一生的大要緊。</p><br />
<p>凡若做爸母的人，毋通chhut-chāi囝兒照伊家己的意思去行，著予伊順命令，萬項好的源頭。攏是對遮做地基，若囡仔細漢袂孝順，大漢就變做忘恩做歹的人。上帝第五條的誡命講，著孝敬爸母，做囝兒的人，敢通違逆mah？所以著量早教示伊。因為囡仔猶袂曉講話的時，kiám-chhái拄著無合伊的心所愛，就愛用手拍老母，老母看做心適，無要緊，毋知teh 教伊hē歹的地基，對按呢漸漸養成伊的歹，到大漢變做一个兇惡殘忍的人，這是啥人的過失ah。有一款爸母疼囝兒過頭，紲毋知囝兒的歹，到做賊予人掠著，做歹拄著受罪，就欲嫌別人，講是去予人引誘。其實是對佇細漢歹的習慣ná 積 ná深，致到予伊按呢，到拄著代誌的時，做囝兒的人，也知是爸母無督責，若有督責伊也不致到按呢。</p><br />
<p>世上做爸母的人，較濟是加添囝兒忤逆的心，發生囝兒忤逆的念頭。</p><br />
<p>怎樣是加添囝兒忤逆的性，有時爸母háng-hoah囝兒，無照所háng-hoah來行，囝兒就毋信所háng-hoah是真，按呢就加添伊忤逆的性。</p><br />
<p>怎樣是堅固囝兒忤逆的心，有時囝兒做歹，爸母看了，反轉好笑，按呢就是堅固囝兒忤逆的心。</p><br />
<p>囝兒忤逆的性，要緊著遏止，凡若命令囝兒著做的事，的確毋通予伊無行，這是教囝兒孝順的法度，話已經講出，的確毋通失信；前禁伊毋通做的，後來毋通予伊閣做，著想然後才行，若有毋通教囝兒做的事，抑是囡兒做袂得來的事，就毋通隨便命令伊去做，著照伊所會做來kah伊去行。</p><br />
<p>囝兒毋通囥這點仔的私心，一下聽見爸母的命令，就著連鞭thàn，若予爸</p><br />
<p>母命令幾若擺，就無真實孝順的心肝。爸母毋通佮囝兒辯論，無論命令囝兒做啥</p><br />
<p>物事，毋通予伊徛teh 問彼个因端濟濟擺，抑是未做以前代先勉勵伊，若是較大</p><br />
<p>漢的囝兒，就著代先共伊講明，後來才kah伊，總是爸母毋通用通驚的事來責罰</p><br />
<p>háng-hoah，若按呢，囡仔看所責罰háng-hoah都無影，下擺就毋聽毋thàn。囝兒孝順爸母，無論爸母佇面前抑無佇面前，著共一款。捌看見教囝兒</p><br />
<p>毋通去做某項事，爸母一下離開伊，伊就去做，這是外皮孝順 nā-tiāⁿ。所以</p><br />
<p>囝兒細漢的時，著教示伊講，上帝不時teh看，咱著時時去行好事。教育兩字著</p><br />
<p>用佇囝兒細漢的時，凡若不孝的囝兒，的確是細漢的時失教示。</p><br />
<p>早印度有一个婦人人，因為袂曉對細漢的時教示伊的囝兒，致到伊的囝所做的歹，佮年歲平平加添，後來就提 in老母所有的錢財，去佮歹的同伴teh開，坐一隻細隻船仔，佇彼內面lim酒歡喜，紲跋落水tū死，按呢通知對細漢教示囝兒，是真要緊的事。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Kà kiáⁿ ê hoat-tō͘</p><br />
<p style="text-align: center;">&nbsp;Tē it chiuⁿ</p><br />
<p align="center">Siu-sin</p><br />
<p>Siu-sin ê tō, ū nn̄g-hāng iàu-kín.</p><br />
<p>I. (Tî-hông lîm-sî ê chai-ē).</p><br />
<p>Chiū-sī kà kiáⁿ-jî tio̍h siám-pī hé, m̄-thang khiā tī khàm-kîⁿ guî-hiáim ê só͘-chāi, m̄-thang khì chuí chhim ê uī, m̄-thang kiâⁿ tī po̍h-peng ê téng-bīn, pàng phàu-á, sǹg-sī bô lō͘-ēng, phah-sńg chîⁿ, koh ē siong-tio̍h pa̍t-ê gín-á, ta̍k-khoán ê to̍k-thâng, m̄-thang bō͘ i sô ji̍p chhù-lāi, só͘ chia̍h ê koé-chí, I ê chí m̄-thang thun lo̍h-khì, ēng chhuì-khí kā koé-chí ê khak: khoài phah pháiⁿ chhuì-khí, ta̍k-sî choè tāi-chì, tio̍h tî-hông boē-lâi ê chai-ē.</p><br />
<p>2. (Tì-ì oē-seng ê hoat-tō͘.)</p><br />
<p>Chhin-chhiūⁿ tang-pêng chiah-ê Kok ê hū-jîn-lâng, khoàⁿ-kìⁿ i ê kiáⁿ-jî sin-khu lám, chiū ēng chē-chē khoán ê hoat-tō͘ lâi chiàu-kò͘ i, ǹg-bāng i ê ióng-kiāⁿ, khó-sioh khah-chē pàng-sak ū lō͘-ēng ê hoat-tō͘, chit khoán bô khai-hoà ê lāu-bú, nā tú-tio̍h i ê kiáⁿ-jî phoà-pīⁿ ê sî, lia̍h-chò sī pháiⁿ-sîn teh chok-lōng, chiū ēng hû hō͘ i toà sin-khu, ēng sam-seng lâi chè-hiàn.&nbsp; I siūⁿ án-ni chiū ê hó.&nbsp; Kî-si̍t sī bô-iáⁿ, put-kò sī chit-khoán khi-phiàn lâng ê lâng, thiau-kang án-ni liap-chō kuí-koài hō͘ lâng kiaⁿ, tuì chia thang thàn chîⁿ.</p><br />
<p>Chóng-sī kiáⁿ-jî nā tú-tio̍h phoà-pīⁿ, m̄-thang kui-kiū tī pháiⁿ kuí, á-sī kui-kiū tī pháiⁿ-ūn, tio̍h siūⁿ hit-ê tio̍h-pīⁿ ê lí-iû, taⁿ chiong ta̍k-khoán ê pīⁿ-goân pâi-lia̍t tī ē-té.</p><br />
<p>1. Lō͘-chuí.&nbsp; Bêng-lí ê lâng, chai sin-khu ê ióng-kiāⁿ soe-lám, tio̍h khoàⁿ só͘ lim ê chuí sī chheng á-sī lô.&nbsp; In-uī lō͘-chuí bô chheng-khì khoài-khoài hō͘ lâng tio̍h-pīⁿ.</p><br />
<p>2. To̍k-khì.&nbsp; Sè-chiūⁿ ê lâng, lóng chai tio̍h suh khong-khì, nā bô-lūn sím-mi̍h khì lóng beh suh, chiū toā chhò-gō͘, in-uī sè-chiūⁿ ū choē-choē to̍k-mi̍h, hoat-chhut to̍k-khì lâi siong-hāi lâng bē sǹg-tit.&nbsp; Tio̍h ē-hiáu hun-piat.</p><br />
<p>3. Tham-chia̍h.&nbsp; Gín-á chia̍h bô sêng-se̍k ê koé-chí, chiū khoài-khoài tio̍h-pīⁿ, àu ê mi̍h, lâng m̄-thang chia̍h, Se-iûⁿ ê sio̍k-gú kóng, Hoe-bi̍t chia̍h choē, chhin-chhiūⁿ chia̍h phīⁿ-sng.&nbsp; Ì-sù kóng mi̍h sui-jiân hó, nā chia̍h koè-thâu, sī ū sún-hoāi, bô lī-ek.</p><br />
<p>4. Tâm-saⁿ.&nbsp; Nā lâng chhēng tâm-saⁿ chē tī thàu-hong ê só͘-chāi khoài-khoài tio̍h-pīⁿ.&nbsp; Só͘-í choè pē-bú ê lâng, tio̍h chù-ì saⁿ-khò͘ phah tâm ê sū.</p><br />
<p>5. Lâ-sâm.&nbsp; Hoān-nā lâ-sâm ê mi̍h, lóng ē hō͘ lâng tio̍h-pīⁿ, chheng-khì-siùⁿ, sī oē-seng ê iàu-kín, só͘-í choè pē-bù ê lâng, tio̍h siu-chéng kiáⁿ-jî chheng-khì-siùⁿ, lah-sap ê só͘-chāi, lah-sap ê mi̍h, m̄-thang hō͘ i khì, m̄-thang hō͘ i bong.</p><br />
<p>&nbsp;</p><br />
<p align="center">Tē-jī-chiuⁿ</p><br />
<p align="center">Gâu kà-sī</p><br />
<p>Siat-sú hoé sio-chhù, Lāu-bú bô iàu-kín kiáⁿ sio-sí, iàu-kín the̍h kiáⁿ ê saⁿ cháu, lâng teh-beh kóng chit-khoán sī sím-mi̍h lāu-bú ah?&nbsp; chiàⁿ-chiàⁿ sī bē-hiáu kà-sī kiáⁿ-jî ê lāu-bú lah, gín-á ê sin-khu, chhin-chhiūⁿ lêng-hûn ê saⁿ, m̄-thang khoàⁿ-khin i, tio̍h chīn sim lâi kà-sī i.&nbsp; In-uī tī sè-kan bô loā-kú, i ê sin-khu sui-jiân sí, I ê lêng-hûn sī éng-oa̍h, só͘-í sí-āu ē hióng-siū bô kiông-chīn ê hok-khì, sī tuì chit-ê sin-khu, sí-āu ē siū-tio̍h bô-kiông-chin ê chai-ē, iā-sī tuì chit-ê sin-khu, gâu kà-sī kiáⁿ-jî, sǹg-sī lâng it-seng ê toā iàu-kín.</p><br />
<p>Hoān-nā chò pē-bú ê lâng, m̄-thang chhut-chāi kiáⁿ-jî chiàu i ka-kī ê ì-sù khì kiâⁿ, tio̍h hō͘ i sūn bēng-lēng, bān-hāng hó ê goân-thâu.&nbsp; Lóng sī tuì chia chò tē-ki, nā gín-á sè-hàn bē hàu-sūn, toā-hàn chiū pìⁿ-chò bông-un chò-pháiⁿ ê lâng.&nbsp; Siōng-tè tē-gō͘ tiâu ê kài-bēng kóng, Tio̍h hàu-kèng pē-bú, chò kiáⁿ-jî ê lâng, kiám thang uî-ke̍h mah?&nbsp; Só͘-í tio̍h liōng-chá kà-sī i.&nbsp; In-uī gín-á iáu bē-hiáu kóng-oē ê-sî, kiám-chhái tú-tio̍h bô ha̍h i ê sim só͘-ài, chiū ài ēng chhiú phah lāu-bú, Lāu-bú khoáⁿ-chò sim-sek, bô iáu-kín, m̄-chai teh kà i hē pháiⁿ ê tē-ki, tuì án-ni chiām-chiām ióng-sêng i ê pháiⁿ, kàu toā-hàn pìⁿ-choè chi̍t ê hiong-ok chân-jím ê lâng, che sī siáⁿ-lâng ê koè-sit ah.&nbsp; Ū chi̍t-khaón pē-bú thiâⁿ kiáⁿ-jî koè-thâu, soà m̄-chai kiáⁿ-jî ê pháiⁿ, kàu choè-chhat hō͘ lâng lia̍h-tio̍h, choè-pháiⁿ tú-tio̍h siū-choē, chiū beh hiâm pa̍t-lâng, kóng sī khì hō͘ lâng ín-iú.&nbsp; Kî-si̍t sī tuì tī sè-hàn pháiⁿ ê si̍p-koàn ná chek ná chhim, tì-kàu hō͘ i án-ni, kàu tú-tio̍h tāi-chì ê sî, choè kiáⁿ-jî ê lâng, iā chai sī pē-bú bô tok-chek, nā ū tok-chek i iū put-tì kàu án-ni.</p><br />
<p>Sè-chiūⁿ choè pē-bú ê lâng, khah choē sī ke-thiⁿ kiáⁿ-jî ngó͘-ge̍k ê sim, hoat-seng kiáⁿ-jî ngó͘-ge̍k ê liām-thâu.</p><br />
<p>Cháiⁿ-iūⁿ sī ke-thiⁿ kiáⁿ-jî ngó͘-ge̍k ê sèng, ū-sî pē-bú háng-hoah kiáⁿ-jî, bô chiàu só͘ háng-hoah lâi kiâⁿ, kiáⁿ-jî chiū m̄-sìn só͘ háng-hoah sī chin, án-ni chiū ke-thiⁿ i ngó͘-ge̍k ê sèng.</p><br />
<p>Cháiⁿ-iūⁿ sī kian-kò͘ kiáⁿ-jî ngó͘-ge̍k ê sim, ū-sî kiáⁿ-jî choè pháiⁿ, pē-bú khoàⁿ-liáu, hoán-tńg hó-chhiò, án-ni chiū-sī kian-kò͘ kiáⁿ-jî ngó͘-ge̍k ê sim.</p><br />
<p>Kiáⁿ-jî ngó͘-ge̍k ê sèng, iàu-kín tio̍h at-chí, hoān-nā bēng-lēng kiáⁿ-jî tio̍h chò ê sū, tek-khak m̄-thang hō͘ i bô kiâⁿ, che sī kà kiáⁿ-jî hàu-sūn ê hoat-tō͘, oē í-keng kóng-chhut, tek-khak m̄-thang sit-sìn; chêng kìm i m̄-thang chò ê, āu-lâi m̄-thang hō͘ i koh chò, tio̍h siūⁿ jiân-āu chiah kiâⁿ, nā ū m̄-thang kà kiáⁿ-jî chò ê sū, á-sī kiáⁿ-jî chò bē-tit lâi ê sū, chiū m̄-thang suî-piān bēng-lēng i khì chò, tio̍h chiàu i só͘ ē chò lâi kah i khì kiâⁿ.</p><br />
<p>Kiáⁿ-jî m̄-thang khǹg chi̍t tiám-á ê su-sim, chi̍t-ē thiaⁿ-kìⁿ pē-bú ê bēng-lēng, chiū tio̍h liâm-piⁿ thàn, nā hō͘ pē-bú bēng-lēng kuí-nā pái, chiū bô chin-si̍t hàu-sūn ê sim-koaⁿ.&nbsp; Pē-bú m̄-thang kap kiáⁿ-jî piān-lūn, bô-lūn bēng-lēng kiáⁿ-jî chò sím-mi̍h sū, m̄-thang hō͘ i khiā teh mn̄g hit-ê in-toaⁿ choē-choē pái, á-sī boē chò í-chêng tāi-seng bián-lē i, nā-sī khah toā-hàn ê kiáⁿ-jî, chiū-tio̍h tāi-seng kā i kóng-bêng, āu-lâi chiah kah i, chóng-sī pē-bú m̄-thang ēng thang kiaⁿ ê sū lâi chek-hoa̍t háng-hoah, nā án-ni, g&nbsp;&nbsp;&nbsp;&nbsp;&nbsp; ín-á khoàⁿ só͘ chek-hoa̍t háng-hoah to bô iáⁿ, ē-pái chiū m̄ thiaⁿ m̄ thàn.&nbsp; Kiáⁿ-jî hàu-sūn pē-bú, bô-lūn pē-bú tī bīn-chêng á-bô tī bīn-chêng, tio̍h kāng chi̍t-khoán.&nbsp; Bat khoàⁿ-kìⁿ kà kiáⁿ-jî m̄-thang khì choè bó͘-hāng sū, pē-bú chi̍t-ē lī-khuī i, i chiū khì choè, che sī goā-phoê hàu-sūn nā-tiāⁿ.&nbsp; Só͘-í kiáⁿ-jî soè-hàn ê sî, tio̍h kà-sī i kóng, Siōng-tè put-sî teh khoàⁿ, lán tio̍h sî-sî khì kiâⁿ hó sū.&nbsp; Kàu-io̍k nn̄g-jī tio̍h ēng tī kiáⁿ-jî sè-hàn ê sî, hoān-nā put-hàu ê kiáⁿ-jî, tek-khak sī sè-hàn ê-sî sit kà-sī.</p><br />
<p>Chá ìn-tō͘ ū chi̍t ê hū-jîn-lâng, In-uī boē-hiáu tuì soè-hàn ê sî kà-sī i ê kiáⁿ-jî, tì-kàu i ê kiáⁿ só͘-choè ê pháiⁿ, kap nî-hoè pîⁿ-pîⁿ ke-thiⁿ, āu-lâi chiū the̍h in lāu-bú só͘ ū ê chîⁿ-châi, khì kap pháiⁿ ê tâng-phoāⁿ teh khai, chē chi̍t-chiah sè-chiah chûn-á, tī hit lāi-bīn lim chiú hoaⁿ-hí, soà poa̍h-lo̍h chuí tū-sí, án-ni thang chai tuì sè-hàn kà-sī kiáⁿ-jî, sī chin iàu-kín ê sū.</p></div>
</body>
</html>