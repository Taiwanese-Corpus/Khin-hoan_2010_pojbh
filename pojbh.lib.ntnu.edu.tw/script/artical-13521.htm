<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-我攻擊牧者羊群就四散</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,我攻擊牧者羊群就四散,Goá kong-kek bo̍k-chiá iûⁿ-kûn chiū sì-soàⁿ,芥菜子,陳添旺">
<meta name="description" content="我攻擊牧者羊群就四散
 馬太26：31；可 14：27，撒迦利亞13：7。
這句話啥物人講的？耶穌。啥物時講的？欲臨難的時講，來警戒學生。啥事按呢講？是愛引先知撒迦利亞得著上帝默示的預言；代先指明">
<meta name="author" content="國立台灣師範大學台灣文化及語言文學研究所,陳添旺">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-13521.htm#">台文</a>｜<a href="artical-13521.htm#">中文</a>｜<a href="artical-13521.htm#">日本語</a>｜<a href="artical-13521.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php?act=setSize&amp;size=s">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php?act=setSize&amp;size=l">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php?act=setSize&amp;size=m" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">我攻擊牧者羊群就四散</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">我攻擊牧者羊群就四散 <a href="artical-src13521.htm"><span class="be13b">影像(3)</span></a></td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第 18 號</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1927/7</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：芥菜子</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：4-6</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：我攻擊牧者羊群就四散 [ Goá kong-kek bo̍k-chiá iûⁿ-kûn chiū sì-soàⁿ ]</td>
                          </tr>
                          <tr>
                            <td class="gy12" align="left">作者：陳添旺 Tân Thiam-ōng</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-13521.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-13521.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-13521.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-13521.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-13521.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d0t0a11p0.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p align="center">我攻擊牧者羊群就四散</p>
<p>&nbsp;馬太26：31；可 14：27，撒迦利亞13：7。</p>
<p>這句話啥物人講的？耶穌。啥物時講的？欲臨難的時講，來警戒學生。啥事按呢講？是愛引先知撒迦利亞得著上帝默示的預言；代先指明彌賽亞欲臨到，後來果然有。紲受人攻擊來成神的旨意。伊的學生欲四散逃走。</p>
<p>毋但指學生四散，也指猶太boa̍t-kéng的時，百姓欲拄著災殃，欲滅無，到三份的兩份，留 teh 的一份是遐的誠實的。因為這个先知是，當猶太欲boa̍t-tiâu 的時代。彼時風俗真腐敗，強的欺負軟弱的，大食細，欺貧重富；有高位的貪心，受人的布賂(有錢者，無錢者死)。</p>
<p>無照公理teh行做，欺負sàn-hiong人，致到有冤無申，白白受屈，親像先知以賽亞的時代。</p>
<p>Choân-tiōng肥私利益家己，無顧大局，無惜全群。</p>
<p>今序大已經不正，貪心，受累，無照公理，所以序細姑不將有的就著chēng-iū pa-kiat；人講。上位 teh做，序細就著學lah，若無按呢做就袂得生活。</p>
<p>可憐代 ah！當局者迷。詩人有講。不識爐（廬）山真面目，只因身在爐山中。(Put sik Lō͘-san chin biān-bo̍k，chí in sinchāi Lô͘-san tiong)。</p>
<p>廬山是中國的名所，若踮佇彼內中就毋知彼的山的媠bái；若離兩百里遠來看就知媠的真正媠，bái 的真正bái，隨時分明。人講，徛山看較cheng，實在是無錯。</p>
<p>遐爾無天理，烏暗滿滿，又假先知teh宣傳，逐項混雜紲袂分別好歹真假。所以真的先知撒迦利亞奉上帝的命令教示百姓；代先指基督欲臨到，拯救萬民的靈魂，是大靈魂的救主。</p>
<p>後來予歹人所害，也果然應驗，ná司提反欲受害的講台。使徒7。</p>
<p>閣五百外年就實現基督臨到遍傳真理；顯明上帝的真像，苦勸百姓著緊改惡遷善，干證彼時幾若个 tóng-luī，不法佮內心的歹；紲予歹黨的權勢較贏。謀害的時teh欲近，所以耶穌欲近臨危的時再引先知的預言共學生說明，免得予in失志、失望。</p>
<p>後來學生果然四散逃走，耶穌是真的牧者，疼惜全群的靈魂，雖然替萬民的罪死也無怨慼，反轉替歹人祈禱。</p>
<p>閣再活的時捌講，雇chhiàⁿ 的毋是真的牧者，無惜全群，是kan-ta為著趁錢度食nā-tiāⁿ；若看豺狼到就逃走，chhut-chāi羊群四散失-落到佇冷淡無伴；按呢袂得興盛羊群的政策。</p>
<p>愛予羊群興盛，著有三項，這是thih-pán put-i̍k的。</p>
<p>1、牧者愛慈心、溫純、公平、正直、謙卑、和平、寬恕、良善、撙節，無圖謀專利益家己，也著專務利益別人，因為利益人就是利益家己，害人就是害家己)。</p>
<p>(設使序大敢倒反做，自然序細不得已就會曉學伊所行)。</p>
<p>2、飲食料愛豐富，也著合時，也著合用，才會予羊群無枵，無喙焦：設使用無合時無合用的食料來飼羊仔就會到滅無著che！</p>
<p>(聖人講，差百姓照時，疼百姓，人臣親像心腹的人)。</p>
<p>3、羊寮愛清爽，次序，ta-lī，無予豺狼野獸來傷害，才會安心無驚惶，毋通予羊群枵giàn 寒，tam-tiâu，就會著lo͘。</p>
<p>若有實現以上三項的好所做，趕--伊倒毋去，mih-sái the關門窒路；若毋修整逐項予伊好勢，紲除去逐項的傷害，雖然圍牆幾若丈懸，用鐵門，都有路通出去。</p>
<p>譬喻大衛共 in老爸顧羊的時陣，的盡本份，無惜家己。</p>
<p>雅各共 in丈人Lia̍p-pan 飼羊逐項次序，本身甘願犧牲艱苦。</p>
<p>上帝看伊有真實，為著別人來犧牲，克已，紲加無限量的pē-sò͘祝福伊。若倒反去做就受咒詛；牧者家己攻擊牧者，羊群著生驚，自然紛亂損失。</p>
<p>(俗語講，牢內逐牛母，就會落胎散牢)。</p>
<p>耶穌講，國若攻擊國就袂成國。孟子去見梁惠王，王講，你對遐遠來有啥物通利益我的國mah？大夫官講，有啥物通利益我的家mah？百姓講，有啥物通利益我本身無？孟子隨時phoàⁿ明，上下相爭想利益，無顧大局，國家危險lah。實在聖人的高見。這个你有夠額明通做鑑戒。</p>
<p>設使牧者攻擊牧者，就衰微的日到lah，羊群看了就可憐，心酸，毋願同群聚集來lim食。</p>
<p>先知得著默示來講出這个題目，代先指明末代的意思。</p>
<p>耶穌引起指明伊本身受害的危險，也果然有應驗，死閣活上天，閣賞賜聖神充滿學生。今欲等待啥物時主欲閣臨到，顯明伊的神跡權能予人信服。閣聖神親像五旬節來興起台灣的教會，閣有疼惜四百外萬的靈魂mah？願主顯現。阿們。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	          	            <table border="0" cellspacing="0" cellpadding="0">
                            <tr>
                <td><a href="artical-13521.htm#" onclick="window.open('src-2528.htm', 'artical_src'); return false;"><img src="../album/artical/small/4a150d069efa6.jpg" border="0" class="outline_gy"></a></td>
              </tr>
              <tr>
                <td>&nbsp;</td>
              </tr>
                            <tr>
                <td><a href="artical-13521.htm#" onclick="window.open('src-2529.htm', 'artical_src'); return false;"><img src="../album/artical/small/4a150d0cedd85.jpg" border="0" class="outline_gy"></a></td>
              </tr>
              <tr>
                <td>&nbsp;</td>
              </tr>
                            <tr>
                <td><a href="artical-13521.htm#" onclick="window.open('src-2530.htm', 'artical_src'); return false;"><img src="../album/artical/small/4a150d134f56e.jpg" border="0" class="outline_gy"></a></td>
              </tr>
              <tr>
                <td>&nbsp;</td>
              </tr>
                          </table>
                                    </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-13521.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d0t0a11p0.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p align="center">Goá kong-kek bo̍k-chiá iûⁿ-kûn chiū sì-soàⁿ</p>
<p>&nbsp;Má-thài 26: 31; Khó 14: 27, Sat-ka-lī-a 13: 7.</p>
<p>Chit kù oē sím-mi̍h lâng kóng ê?&nbsp; Iâ-so͘.&nbsp; Sím-mi̍h sî kóng ê?&nbsp; Beh lîm-lān ê sî kóng, lâi kéng-kài ha̍k-seng.&nbsp; Siáⁿ-sū án-ni kóng?&nbsp; Sī ài ín Sian-ti Sat-ka-lī-a tit-tio̍h Siōng-tè be̍k-sī ê û-giân; tāi-seng chí-bêng Bí-sài-a beh lîm-kàu, āu-lâi kó-jiân ū.&nbsp; Soà siū lâng kong-kek lâi chiâⁿ Sîn ê chí-ì.&nbsp; I ê ha̍k-seng beh sì-soàⁿ tô-cháu.</p>
<p>M̄-nā chí ha̍k-seng sì-soàⁿ, iā chí Iû-thài boa̍t-kéng ê sî, peh-sìⁿ beh tú-tio̍h chai-iong, beh bia̍t-bô, kàu saⁿ-hūn ê nn̄g-hūn, lâu teh ê chi̍t-hūn sī hiah ê sêng-si̍t ê.&nbsp; In-uī chit ê Sian-ti sī, tng Iû-thài beh boa̍t-tiâu ê sî-tāi.&nbsp; Hit-sî hong-sio̍k chin hú-pāi, kiông ê khi-hū loán-jio̍k ê, toā chia̍h soè, khi-pîn tiōng-hù; ū koân-uī ê tham-sim, siū-lâng ê pò͘-lō͘ (iú-chiân chiá seng, bû-chiân chiá sí).</p>
<p>Bô chiàu kong-lí teh kiâⁿ-choè, khi-hū sàn-hiong lâng, tì-kàu iú-oan bû-sin, pe̍h-pe̍h siū-khut, chhin-chhiūⁿ Sian-ti Í-sài-a ê sî-tāi.</p>
<p>Choān tiōng puî-su lī-ek ka-kī, bô kò͘ tāi-kio̍k, bô-sioh choân-kûn.</p>
<p>Taⁿ sī-toā í-keng put-chèng, tham-sim, siū-iū, bô chiàu kong-lí, só͘-í sī-soè ko͘-put-chiong ū ê chiū tio̍h chēng-iū pa-kiat; lâng kóng.&nbsp; Siōng-uī teh choè, sī-soè chiū tio̍h o̍h lah, nā bô án-ni choè chiū boē-tit seng-oa̍h.</p>
<p>Khó-lîn-tāi ah!&nbsp; Tong-kio̍k chiá bē.&nbsp; Si-jîn ū kóng.&nbsp; 不識爐山真面目, 只因身在爐山中.</p>
<p>(Put sek Lō͘-san chin biān-bo̍k, chí in sin chāi Lô͘-san tiong).</p>
<p>Lō͘-san sī Tiong-kok ê bêng-só͘, nā tiàm tī hit lāi-tiong chiū m̄-chai hit ê soaⁿ ê suí-bái; nā lī nn̄g-pah lí hn̄g lâi khoàⁿ chiū chai suí ê chin-chiàⁿ suí, bái ê chin-chiàⁿ bái, suî-sî hun-bêng.&nbsp; Lâng kóng, khiā soaⁿ khaòⁿ khah cheng, si̍t-chāi sī bô chhò.</p>
<p>Hiah-ni̍h bô thian-lí, o͘-àm moá-moá, iū ké sian-ti teh soan-thoân, ta̍k-hāng hūn-cha̍p soà boē hun-piat hó-pháiⁿ chin-ké.&nbsp; Só͘-í chin ê Sian-ti Sat-ka-lī-a hōng Siōng-tè ê bēng-lēng kà-sī peh-sìⁿ; tāi-seng chí Ki-tok beh lîm-kàu, chín-kiù bān-bîn ê lêng-hûn, sī toā lêng-hûn ê Kiù-chú.</p>
<p>āu-lâi hō͘ pháin-lâng só͘-hāi, iā kó-jiân èng-giām, ná Sū-thê-hoán beh siū hāi ê káng-tâi.&nbsp; Sù-tô͘ 7.</p>
<p>Koh gō͘-pah goā-nî chiū si̍t-hiān Ki-tok lîm-kàu piàn-thoân chin-lí; hián-bêng Siōng-tè ê chin-siōng, khó͘-khǹg peh-sìⁿ tio̍h kín kái-ok chhian-siān, kan-chèng hit-sî kuí-nā ê tóng-luī, put-hoat kap lāi-sim ê pháiⁿ; soà hō͘ pháiⁿ-tóng ê koân-sè khah-iâⁿ.&nbsp; Bô͘-hāi ê sî teh-beh kūn, só͘-í Iâ-so͘ beh kūn lîm-guî ê sî chài ín sian-ti ê ū-giân kā ha̍k-seng soat-bêng, bián-tit hō͘ in sit-chì, sit-bāng.</p>
<p>āu-lâi ha̍k-seng kó-jiân sì-soàⁿ tô-cháu, Iâ-so͘ sī chin ê Bo̍k-chiá, thiàⁿ-sioh choân-kûn ê lêng-hûn, sui-jiân thoè bān-bîn ê choē sí iā bô oàn-chhoeh, hoán-tńg thoè pháiⁿ-lâng kî-tó.</p>
<p>Koh-chài oa̍h ê sî bat kóng, Kò͘-chhiàⁿ ê m̄-sī chin ê bo̍k-chiá, bô sioh choân-kûn, sī kan-ta uī-tio̍h thàn-chîⁿ tō͘-chia̍h nā-tiāⁿ; nā khoàⁿ chhâi-lông kàu chiū tô-cháu, chhut-chāi iûⁿ-kûn sì-soàⁿ si̍t-lo̍h kàu tī léng-tām bô phoàⁿ; án-ni boē-ti̍t heng-sēng iûⁿ-kûn ê chèng-chhek.</p>
<p>ài hō͘ iûⁿ-kûn heng-sēng, tio̍h ū saⁿ-hāng, che sī thih-pán put-e̍k ê.</p>
<p>1. Bo̍k-chiá ài chû-sim, un-sûn, kong-pêng, chèng-ti̍t, khiam-pi, hô-pêng, khoan-sù, liông-siān, chún-chat, bô tô͘-bô͘ choan lī-ek ka-kī, iā tio̍h choan-bū lī-ek pa̍t-lâng, in-uī lī-ek lâng chiū-sī lī-ek ka-kī, hāi lâng chiū-sī hāi ka-kī).</p>
<p>(Siat-sú sī-toā káⁿ tò-hoán choè, chū-jiân sī-soè put-tek-í chiū oē-hiáu o̍h i só͘-kiâⁿ).</p>
<p>2. ím si̍t-liāu ài hong-hù, iā tio̍h ha̍p-sî, iā tio̍h ha̍p-ēng, chiah oē hō͘ iûⁿ-kûn bô iau, bô chhuì-ta: siat-sú ēng bô ha̍h-sî bô ha̍p-ēng ê chia̍h-liāu lâi chhī iûⁿ-á chiū oē kàu bia̍t-bô tio̍h-che!</p>
<p>(Sèng-jîn kóng, chhe peh-sìⁿ chiàu-sî, thiàⁿ peh-sìⁿ, jîn-sîn chhin-chhiūⁿ sim-pak ê lâng).</p>
<p>3. Iûⁿ-tiâu ài chheng-sóng, chhù-sū, ta-lī, bô hō͘ chhâi-lông iá-siù lâi siong-hāi, chiah oē an-sim bô kiaⁿ-hiâⁿ, m̄-thang hō͘ iûⁿ-kûn iau giàn koâⁿ, tam-tiâu, chiū oē tio̍h lo͘.</p>
<p>Nā ū si̍t-hiān í-siōng saⁿ-hāng ê hó só͘-choè, koáⁿ--i tó m̄ khì, mih-sái teh koaiⁿ-mn̂g that-lō͘; nā m̄ siu-chéng ta̍k-hāng hō͘ i hó-sè, soà tû-khì ta̍k-hāng ê siong-hāi, sui-jiân uî-chhiûⁿ kuí-nā tn̄g-koân, ēng thih-mn̂g, to ū lō͘ thang chhut-khì.</p>
<p>Phì-jū Tāi-pi̍t kā in lāu-pē kò͘ iûⁿ ê sî-chūn, ê chīn pún-hūn, bô sioh ka-kī.</p>
<p>Ngá-kok kā in tiūⁿ-lâng Lia̍p-pan chhī iûⁿ ta̍k-hāng chhù-sū, pún-sin kam-goān hi-seng kan-khó͘.</p>
<p>Siōng-tè khoàⁿ i ū chin-si̍t, uī-tio̍h pa̍t-lâng lâi hi-seng, khek-kí, soà ke bû-hān-liōng ê pē-sò͘ chiok-hok i.&nbsp; Nā tò-hoán khì choè chiū siū chiù-chó͘; bo̍k-chiá ka-kī kong-kek bo̍k-chiá, iûⁿ-kûn tio̍h chhiⁿ-kiaⁿ, chū-jiân hun-loān sún-sit.</p>
<p>(Sio̍k-gú kóng, Tiâu-lāi ta̍k gû-bú, chiū oē làu-the soàⁿ-tiâu).</p>
<p>Iâ-so͘ kóng, Kok nā kong-kek kok chiū boē chiâⁿ kok.&nbsp; Bêng-chú khì kìⁿ Liông-huī-ông, Ông kóng, Lí tuì hiah-hn̄g lâi ū sím-mi̍h thang lī-ek goá ê kok mah?&nbsp; Tāi-hu koaⁿ kóng, Ū sím-mi̍h thang lī-ek goá ê ke mah?&nbsp; Peh-sìⁿ kóng, Ū sím-mi̍h thang lī-ek goá pún-sin bô?&nbsp; Bêng-chú suî-sî phoàⁿ-bêng, siōng-hā saⁿ-chiⁿ siūⁿ lī-ek, bô kò͘ tāi-kio̍k, kok-ka guî-hiám lah.&nbsp; Si̍t-chāi sèng-jîn ê ko-kiàn.&nbsp; Chit ê lí ū kàu-gia̍h bêng thang choè kàm-kài.</p>
<p>Siat-sú bo̍k-chiá kong-kek bo̍k-chiá, chiū soe-bî ê ji̍t kàu lah, iûⁿ-kûn khoàⁿ-liáu chiū khó-lîn, sim-sng, m̄-goān tâng-kûn chū-chi̍p lâi lim chia̍h.</p>
<p>Sian-ti tit-tio̍h be̍k-sī lâi kóng-chhut chit ê toê-ba̍k, tāi-seng chí-bêng boa̍t-tāi ê ì-sù.</p>
<p>Iâ-so͘ ín-khí chí-bêng i pún-sin siū-hāi ê guî-hiám, iā kó-jiân ū èng-giām, sí koh-oa̍h chiūⁿ-thiⁿ, koh siúⁿ-sù Sèng Sîn chhiong-moá ha̍k-seng.&nbsp; Taⁿ beh tán-thāi sím-mi̍h sî Chú beh koh lim-kàu, hián-bêng I ê sîn-jiah koân-lêng hō͘ lâng sìn-ho̍k.&nbsp; Koh Sèng Sîn chhin-chhiūⁿ gō͘-sûn-choeh lâi heng-khí Tâi-oân ê kàu-hoē, koh ū thiàⁿ-sioh sì-pah goā-bān ê léng-hûn mah?&nbsp; Goān Chú hián-hiān. &nbsp;Á-bēng.</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>