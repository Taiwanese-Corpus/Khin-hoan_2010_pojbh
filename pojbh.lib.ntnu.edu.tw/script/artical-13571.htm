<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>台灣白話字文獻館-白話字數位典藏-保羅的基督觀</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,保羅的基督觀,Pó-lô ê Ki-tok-koan,台灣教會公報,曾秀鳳">
<meta name="description" content="保羅的基督觀
曾秀鳳
1941年10月679期      4-7
 
  1.猶太教所倚靠律法的義，實在袂會予人稱做義(羅1：3─21)。因為趁律法佇上帝的面前；因為對律法是予人知有罪。今佇律">
<meta name="author" content="國立台灣師範大學台灣文化及語言文學研究所,曾秀鳳">
<link href="../css/blog.css" rel="stylesheet" type="text/css">
<link href="../css/style_m.css" rel="stylesheet" type="text/css">
<script type="text/javascript" src="../js/cj/cj.js"></script>
<script type="text/javascript" src="../js/artical.js"></script>
<script language="JavaScript" type="text/JavaScript">
<!--
function MM_swapImgRestore() { //v3.0
  var i,x,a=document.MM_sr; for(i=0;a&&i<a.length&&(x=a[i])&&x.oSrc;i++) x.src=x.oSrc;
}

function MM_preloadImages() { //v3.0
  var d=document; if(d.images){ if(!d.MM_p) d.MM_p=new Array();
    var i,j=d.MM_p.length,a=MM_preloadImages.arguments; for(i=0; i<a.length; i++)
    if (a[i].indexOf("#")!=0){ d.MM_p[j]=new Image; d.MM_p[j++].src=a[i];}}
}

function MM_findObj(n, d) { //v4.01
  var p,i,x;  if(!d) d=document; if((p=n.indexOf("?"))>0&&parent.frames.length) {
    d=parent.frames[n.substring(p+1)].document; n=n.substring(0,p);}
  if(!(x=d[n])&&d.all) x=d.all[n]; for (i=0;!x&&i<d.forms.length;i++) x=d.forms[i][n];
  for(i=0;!x&&d.layers&&i<d.layers.length;i++) x=MM_findObj(n,d.layers[i].document);
  if(!x && d.getElementById) x=d.getElementById(n); return x;
}

function MM_swapImage() { //v3.0
  var i,j=0,x,a=MM_swapImage.arguments; document.MM_sr=new Array; for(i=0;i<(a.length-2);i+=3)
   if ((x=MM_findObj(a[i]))!=null){document.MM_sr[j++]=x; if(!x.oSrc) x.oSrc=x.src; x.src=a[i+2];}
}
//-->
</script>
</head>

<body bgcolor="#BFBFBF" leftmargin="0" topmargin="0" onLoad="MM_preloadImages('../images/nav_news_ov.gif','../images/nav_plant_ov.gif','../images/nav_about_ov.gif','../images/nav_collection_ov.gif','../images/nav_forum_ov.gif','../images/nav_sitemap_ov.gif')">
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="860" height="125" border="0" cellpadding="0" cellspacing="0" bgcolor="#D1E2D0">
        <tr>
          <td><a href="index.htm"><img src="../images/logo.gif" alt="首頁" width="335" height="70" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td align="right" valign="baseline">
                  <table border="0" cellspacing="0" cellpadding="0">
	              <tr>
	                <td align="right" class="gy12b f14">Languages</td>
	                <td><img src="../images/spacer.gif" width="5" height="5" border="0"></td>
	                <td align="right" class="gn12 f14"><a href="artical-13571.htm#">台文</a>｜<a href="artical-13571.htm#">中文</a>｜<a href="artical-13571.htm#">日本語</a>｜<a href="artical-13571.htm#">English</a></td>
	                <td><img src="../images/spacer.gif" width="20" border="0"></td>
	              	<td align="right" class="gy12b f14">字體</td>
	                <td><img src="../images/spacer.gif" width="5" border="0"></td>
	                <td>
	                  	                    	  	  	            	  	  	              <span class="gn12 f14"><a href="resp.php%3Fact=setSize&amp;size=s.html">小</a></span>
	  	  	            	  	  	          	                    ｜	  	  	            	  	  	              <span class="gy12b f14">中</span>
	  	  	            	  	  	          	                    ｜	  	  	            	  	  	              <span class="gn12 f14"><a href="resp.php%3Fact=setSize&amp;size=l.html">大</a></span>
	  	  	            	  	  	          	                </td>
	                <td><img src="../images/spacer.gif" width="20" border="0"></td>
	              </tr>
	            </table>
	            <div style="font-size:0px; height:20px"></div>
                </td>
              </tr>
              <!--
              <tr>
                <td><img src="../images/spacer.gif" width="5" height="25" border="0"></td>
              </tr>
              <tr>
                <td align="right">
                                  </td>
              </tr>
              -->
            </table></td>
        </tr>
        <tr>
          <td height="1" bgcolor="#9DAB9E"><img src="../images/spacer.gif" width="1" height="1" border="0"></td>
          <td bgcolor="#9DAB9E"><img src="../images/spacer.gif" width="1" height="1" border="0"></td>
        </tr>
      </table></td>
  </tr>
  <tr>
    <td height="80" align="center" bgcolor="#FFFFFF"><table border="0" cellspacing="0" cellpadding="0">
        <tr>
          <td><a href="resp.php%3Fact=setSize&amp;size=m.html" onMouseOut="MM_swapImgRestore()" onMouseOver="MM_swapImage('news','','../images/nav_news_ov.gif',1)"><img src="../images/nav_news.gif" name="news" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu2"><a href="project.htm" onMouseOut="MM_swapImgRestore()" onMouseOver="MM_swapImage('detail','','../images/nav_plant_ov.gif',1)"><img src="../images/nav_plant.gif" name="detail" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td id="cjNavMenu3"><a href="about-p0.htm" onMouseOut="MM_swapImgRestore()" onMouseOver="MM_swapImage('about','','../images/nav_about_ov.gif',1)"><img src="../images/nav_about.gif" name="about" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="artical-default.htm" onMouseOut="MM_swapImgRestore()" onMouseOver="MM_swapImage('coffin','','../images/nav_collection_ov.gif',1)"><img src="../images/nav_collection.gif" name="coffin" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="forum-p0.htm" onMouseOut="MM_swapImgRestore()" onMouseOver="MM_swapImage('forum','','../images/nav_forum_ov.gif',1)"><img src="../images/nav_forum.gif" name="forum" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="blog.html" onMouseOut="MM_swapImgRestore()" onMouseOver="MM_swapImage('blog','','../images/menu/nav_blog_on.gif',1)"><img src="../images/menu/nav_blog.gif" name="blog" border="0"></a></td>
          <td width="50"><img src="../images/spacer.gif" width="50" height="5" border="0"></td>

          <td><a href="sitemap.htm" onMouseOut="MM_swapImgRestore()" onMouseOver="MM_swapImage('sitemap','','../images/nav_sitemap_ov.gif',1)"><img src="../images/nav_sitemap.gif" name="sitemap" border="0"></a></td>
        </tr>
    </table></td>
  </tr>
</table>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><img src="../images/key_04.jpg" border="0"></td>
  </tr>
  <tr>
    <td height="25" align="center" valign="bottom" bgcolor="#FFFFFF"> <table width="860" border="0" cellspacing="0" cellpadding="0">
        <tr>
          <td align="left"><span class="gy12"><a href="index.htm">首頁</a> / </span><span class="gy12"><a href="artical-default.htm">白話字數位典藏</a>
            / </span><span class="be12">保羅的基督觀</span></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="25" border="0"></td>
  </tr>
  <tr>
    <td align="center" bgcolor="#FFFFFF"><table width="860" border="0" cellpadding="15" cellspacing="0" bgcolor="#CAE5EA">
        <tr>
          <td align="center"> <table width="99%" border="0" cellspacing="0" cellpadding="0">
              <tr>
                <td height="40" bgcolor="#CAE5EA" class="be15b"><table width="100%" border="0" cellspacing="0" cellpadding="0">
                    <tr>
                      <td class="be15b" align="left">保羅的基督觀 </td>
                                          </tr>
                  </table></td>
              </tr>
              <tr>
                <td><img src="../images/spacer.gif" width="5" height="5" border="0"></td>
              </tr>
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="left"><table border="0" cellspacing="0" cellpadding="0">
                          <tr>
                            <td><table width="100%" border="0" cellspacing="0" cellpadding="0" style="text-align:left">
                                <tr>
                                  <td class="gy12">卷期：第679期</td>
                                  <td><img src="../images/spacer.gif" width="20" height="5" border="0"></td>
                                  <td class="gy12">本次：</td>
								  <td><img src="../images/spacer.gif" width="20" height="5" border="0"></td>
                                  <td class="gy12">日期：1941/10</td>
								  <td><img src="../images/spacer.gif" width="20" height="5" border="0"></td>
                                  <td class="gy12">刊名：台灣教會公報</td>
								  <td><img src="../images/spacer.gif" width="20" height="5" border="0"></td>
                                  <td class="gy12">頁數：4-7</td>
                                </tr>
                              </table></td>
                          </tr>
                          <tr>
                            <td class="gy12" align="left">篇名：保羅的基督觀 [ Pó-lô ê Ki-tok-koan ]</td>
                          </tr>
                          <tr>
                            <td class="gy12" align="left">作者：曾秀鳳 Chan Siù-hōng</td>
                          </tr>
                      </table></td>
                      <td align="right"> <table width="100" border="0" cellpadding="0" cellspacing="0">
                          <tr>
                            <td height="30"><a href="artical-13571.htm#" onclick="window.print(); return false"><img src="../images/btn_print.gif" width="80" height="20" border="0"></a></td>
                          </tr>
                          <tr>
                            <td><a href="artical-13571.htm#" onclick="return false"><img src="../images/btn_fw.gif" width="80" height="20" border="0"></a></td>
                          </tr>
                        </table></td>
                    </tr>
                  </table></td>
              </tr>
            </table>
          </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
  	<td align="center" bgcolor="#FFFFFF">
  	  <table width="860" border="0" cellpadding="0" cellspacing="0">
       <tr>
          <td height="30" valign="middle" class="be15"><table width="100%" height="30" border="0" cellpadding="2" cellspacing="0">
            <tr>
              <td bgcolor="#CAE5EA" align="center">
              	<!--
              	<a style="float:right; margin-right:12px;" id="Base"></a>
  	            <span style="position:absolute; width:50px" id="floater"><a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a><br /><a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a></span>
  	            -->
              	<table width="100%" border="0" cellpadding="0" cellspacing="0" bgcolor="#FFFFFF">
                <tr>
                  <td width="10">&nbsp;</td>
                  <td align="left">
                    顯示 : 
                    <a id="showContentBtn1" href="artical-13571.htm#" onmouseover="cj.fn.showContent.show(''); return false" class="sc-on">漢羅</a>
                    <a id="showContentBtn2" href="artical-13571.htm#" onmouseover="cj.fn.showContent.show('tailo'); return false" class="sc-off">全羅</a>
                    <a id="showContentBtn3" href="artical-13571.htm#" onmouseover="cj.fn.showContent.show('all'); return false" class="sc-off">並列</a>
                  </td>
                  <td align="right"><a href="artical-d9t0a0p18.htm"><img src="../images/btn_back.gif" width="75" height="20" border="0"></a></td>
                  <td width="10">&nbsp;</td>
                </tr>
              </table></td>
            </tr>
          </table></td>
        </tr>
      </table>
    </td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="5" height="15" border="0"></td>
  </tr>
  <tr>
    <td align="center" bgcolor="#FFFFFF"><table width="825" border="0" cellspacing="0" cellpadding="0">
        <tr>
          <td valign="top" class="gy12" id="artical_content"><p>保羅的基督觀</p>
<p>曾秀鳳</p>
<p>1941年10月679期&nbsp;&nbsp;&nbsp;&nbsp;&nbsp; 4-7</p>
<p>&nbsp;</p>
<p>&nbsp; 1.猶太教所倚靠律法的義，實在袂會予人稱做義(羅1：3─21)。因為趁律法佇上帝的面前；因為對律法是予人知有罪。今佇律法以外有上帝的義已經顯明(羅3：20─26)。今律法時代已經過去，這霎是信仰時代啦，因為上帝的義對基督，到佇攏總信的人，所以通講是基督時代啦。</p>
<p>上帝為著欲救罪人，就對基督來顯明伊的義。這不但是保羅的福音，也是基督教的中心真理。所以咱愛小可相佮來想保羅的基督觀。</p>
<p>&nbsp; 2.歷史tek的耶穌。保羅基督觀的出發點，自然是佇伊帶殺氣騰騰的大馬色路上的經驗。(行傳9：3─15；這佮II哥4：6，加1：16)，不止有關連；按呢伊的基督觀佮其餘的使徒有各樣。總是窮真毋是根本tek的精差，因為保羅的基督經驗，雖然是佇大馬色路中，毋過伊無袂記得歷史tek的耶穌。「捌照肉體捌基督......」(II哥5：16)。這句雖然毋是指保羅捌接觸著生前的基督，猶過通講伊不止注重歷史tek的耶穌。設使若伊的基督觀佮遐的使徒無相同，就穩當佮耶路撒冷教會遐的柱石，雅各，磯法，約翰in袂通協調(加2：9)。閣伊的傳道是耶穌死後20─30年的中間，所以伊的學生，抑是遐的親身佮伊交陪的人，以及伊的肉親攏猶佇teh，佇彼中間teh奉仕。按呢保羅敢會通無講起歷史tek的耶穌mah？(羅1：3，加4：4)。總是伊所看的歷史的耶穌，毋是一个拉比，抑是先知爾定，是上帝的啟示，是救世主，是主，是上帝的囝。伊的本質是坐佇上帝的大爿，活活榮光的救主！</p>
<p>&nbsp; 3.主，耶穌，基督。耶穌閣活的事實，使徒按呢宣傳(行傳2：36，5：42，9：22)。耶路撒冷教會按呢信伊是彌賽亞，若是異邦的教會袂明彌賽亞的觀念，所以就將彌賽亞的譯語基督，來稱呼閣活的耶穌。做異邦的使徒保羅稱呼耶穌有用幾若款：─</p>
<p>&nbsp; 1)耶穌。2)基督。3)耶穌基督。4)基督耶穌；其中基督第一常用。閣用「主」契合來用--的1)主耶穌。2)咱的主耶穌；3)主耶穌基督；4)基督耶穌主；5)咱的主耶穌基督；6)耶穌基督咱的主。</p>
<p>咱佇遮通看耶路撒冷教會將彌賽亞看做耶穌的稱呼，抑是資格。若是保羅已經用「基督」這句做個有名詞，佮「耶穌」無分分。按呢就是表明歷史tek的耶穌，就是上帝的囝基督，對天降世來成做人的救主啦。</p>
<p>&nbsp; 4.救主。保羅用「救主」的稱呼只有一擺爾定(腓3：20)。總是這佇伊的基督觀是根本的真重要的思想。請咱莫得忽略伊所用「救」抑是「拯救」的名詞，抑是動詞，遐的要緊的所在(羅1：16，13：11；II哥1：6，6：2；腓1：19，2：12；羅5：9，10，8：24；I哥1：18，21，15：2)。</p>
<p>佇遮保羅是講耶穌是現在救出罪惡的救主，閣是佇末日對彼的受氣的審判完全救出的救主。咱雖然得著聖神頭水的果子，猶teh聽候設立做囝，就是咱身軀的贖回，按呢咱的得救猶袂完成，基督佇末日做咱信伊的人完全的救主。</p>
<p>&nbsp; 今耶穌是現在救出罪惡的救主，自然是teh指十字架的耶穌佮閣活的耶穌啦。就是基督因為欲成贖罪的功勞，就拚空家己，取奴僕的形狀......甚至死佇十字架，閣活，上帝高升伊極懸。對亞當人類死佇罪裡，今對基督就得活(腓2：7─11；I哥15：20，22)。按呢基督成做人佇十字架來成贖罪的功勞；閣活來成完全的得救，是保羅救贖觀的中心問題，也是伊的基督觀的中心問題(I哥2：2，1：18，23；II哥5：21，8：9；腓2：7；I哥15：20，14，17─19；羅6：8─11)。耶穌是末日的救主，就是關係再臨的基督(腓3：20；I帖1：10，II帖2：1)。若是這是根據咱現時的贖回，佇彼日才完成(羅5：9)。</p>
<p>&nbsp; 5.主。保羅常常稱呼耶穌做「主」。基督教最初的信仰告白，大概是認耶穌做主(羅10：9，I哥12：3)。「見若求叫&lsquo;主'的名的人欲得著救」。</p>
<p>當時佇希利尼，羅馬的世界的密義宗教teh稱in的神抑是皇帝到(拜皇帝)；teh稱in的皇帝也攏用這字「主」字。總是保羅所用來稱咱主耶穌基督佮遐的大大有各樣，遐的多神，抑是汎神。若是主基督是唯一，絕對(I哥8：6)。這个稱呼，耶路撒冷教會，佮使徒已經捌用，總是保羅有予伊的意義閣較深遠。因為這个名是對十字架來成救贖的工，所以上帝高升伊極懸，賞賜伊彼个名......無一个喙毋稱呼耶穌基督做「主」......(腓2：7─11)。</p>
<p>&nbsp; 「主」佇70人譯舊約，是teh稱呼以色列的上帝耶和華--的。按呢這个最大最高的稱呼，上帝有賞賜予屈家己順服到佇死的耶穌，予見若佇天佇地，佮佇地下--的，佇耶穌的名無一个腳頭趺毋跪拜，無一个喙毋稱呼耶穌基督做主。</p>
<p>&nbsp; 「耶穌是主，是信徒的告白，是信徒的標準，是受聖神的憑據，是初代教會對全世界的告白，也是對主名的齊唱(I哥12：3，羅10：9，I哥8：5，6；腓2：11，I哥1：2)」。「耶穌是主」，也是禮拜的對象，就是「榮光的主」(I哥2：8，II哥8：19)。就是信耶穌是上帝(II哥4：6，3：18)。所以耶穌是有權威佮能力的主(西1：17，19：27，2：3；I哥5：3)。</p>
<p>&nbsp; 6.上帝的囝。佇共觀福音書，「上帝的囝」的概念袂十分明，到保羅有嶄然予伊較明。保羅的「上帝的囝」的概念的基礎，是基督的先在思想。伊本好額(II哥8：9)。伊本有上帝的形狀(腓2：6)。伊是袂得通看見的上帝的像。佇攏總受創造的代先。伊佇萬項有的代先(西1；15，17)。遮的是teh說明耶穌的先在。</p>
<p>佇遮咱通閣看這个先在的基督，佮宇宙的創造，佮伊的發展。上帝是造物主，在佇保羅創造根本是上帝，若是也對主耶穌(I哥8：6，西1：15─17)。請咱注意這句「佇伊」(西1：16)。這有包含全受造的物。意思是予萬物，不論佇天裡--的，佇地裡--的，攏佇基督來合一啦(弗1：10)。按呢就上帝的性質齊備踮佇伊啦(西1：19，2：9)。</p>
<p>&nbsp; 今這个先在的基督教彼个時滿，對婦人人來出世(加4：4)。對大衛的後裔生(羅1：3)。成做歷史tek的耶穌，取奴僕的形狀，成做人的樣相(腓2：7，8)。這个成做人的樣相的耶穌，無罪(II哥5：21)。因為伊本是上帝的囝。伊毋但無罪，有對死人中的閣活，用權能顯明伊是上帝的囝(羅1：4)。閣活，實在是保羅基督論的起點佮結論(I哥15：1─4)。基督是上帝的囝，是伊絕對的位置，不論甚物受造的物，無一項會佮伊平等。總是伊是囝上帝，毋是爸上帝(I哥3：23，11：3)。基督對佇受造的物是先在；對經綸上來看，基督也是服從爸上帝(弗1：20，21)。對保羅的思想全體來看，上帝佮基督有分別，閣有親密的一致。所以講，「伊(基督)是萬物的頂面，是上帝堪得呵咾到代代--的(羅9：5)。」</p>
<p>&nbsp; 7.路尾的亞當抑是第二的人。保羅閣稱基督做「路尾的亞當」，抑是「第二的人」。這較常是關係救贖論。頭一个人出佇地裡，第二的人出佇天裡。「前的亞當」是關係罪佮死，「路尾的亞當」是關係義佮活命，這兩个是相對。「路尾的亞當」成做賞賜活的神，是出佇天裡(I哥15：45─47，羅5：12)；對這來造成新的世界(II哥5：17)。</p>
<p>按呢咱遮的信伊的人也著稱新的人，就是日日換新，到得著知捌。照創造伊的的像，其中無有分別希利尼，猶太；割禮--的，無割禮的，化外的人，西古提人；做奴僕--的，自由--的，獨獨基督是萬有，閣佇萬有中(西3：10，11)。</p></td>
          <td width="20"><img src="../images/spacer.gif" width="20" height="5" border="0"></td>
          <td valign="top" align="right" class="gy12">
          	            </td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/line_04.gif" width="830" height="30"></td>
  </tr>
  <tr>
    <td align="center" bgcolor="#FFFFFF">
      <span style="float:right"><a href="artical-13571.htm#"><img src="../images/btn_top.gif" width="50" height="20" border="0"></a></span>
      <span style="float:right"><a href="artical-d9t0a0p18.htm"><img src="../images/btn_back.gif" width="75" height="20" border="0"></a></span>
    </td>
  </tr>
</table>
<div style="display:none" id="artical_tailo" align="left"><span class="gy12"><p>Pó-lô ê Ki-tok-koan</p>
<p>Chan Siù-hōng</p>
<p>1941年10月679期&nbsp;&nbsp;&nbsp;&nbsp;&nbsp; 4-7</p>
<p>&nbsp;</p>
<p>&nbsp; 1. Iû-thài-kàu só͘ oá-khò lu̍t-hoat ê gī, si̍t-chāi bē-ē hō͘ lâng chheng-chò gī(Lô 1:3─21). In-uī thàn lu̍t-hoat tī Siōng-tè ê bīn-chêng; in-uī tuì lu̍t-hoat sī hō͘ lâng chai ū choē. Taⁿ tī lu̍t-hoat í-goā ū Siōng-tè ê gī í-keng hián-bêng(Lô 3:20─26). Taⁿ lu̍t-hoat sî-tāi í-keng koè-khì, chit-tia̍p sī sìn-gióng sî-tāi lah, in-uī Siōng-tè ê gī tuì Ki-tok , kàu tī lóng-chóng sìn ê lâng, só͘-í thang kóng sī Ki-tok sî-tāi lah.</p>
<p>&nbsp; Siōng-tè uī-tio̍h beh kiù choē-jîn, chiū tuì Ki-tok lâi hián-bêng I ê gī. Che put-tàn sī Pó-lô ê hok-im, iā-sī Ki-tok-kàu ê tiong-sim chin-lí. Só͘-í lán ài sió-khoá saⁿ-kap lâi siūⁿ Pó-lô ê Ki-tok-koan.</p>
<p>&nbsp; 2. Le̍k-sú-tek ê Iâ-so͘ . Pó-lô Ki-tok-koan ê chhut-hoat-tiám, chū-jiân sī tī i tài sat-khì thêng-thêng ê Tāi-má-sek lō͘-chiūⁿ ê keng-giām.(Hēng-toān 9:3─15; che kap II Ko 4:6, Ka 1:16), put-chí ū koan-liân ; án-ni i ê ki-tok-koan kap kî-û ê sù-tô͘ ū koh-iūⁿ. Chóng-sī khêng-chin m̄-sī kin-pún-tek ê cheng-chha, in-uī Pó-lô ê Ki-tok keng-giām, sui-jiân sī tī Tāi-má-sek lō͘-tiong, m̄-kú i bô bē kì-tit le̍k-sú-tek ê Iâ-so͘. "Bat chiàu jio̍k-thé bat Ki-tok......"(II Ko 5:16). Chit-kù sui-jiân m̄-sī chí Pó-lô bat chiap-chhiok tio̍h seⁿ-chêng ê Ki-tok , iáu-kú thang kóng i put-chí chù-tiōng le̍k-sú-tek ê Iâ-so͘. Siat-sú nā i ê Ki-tok-koan kap hiah ê Sù-tô͘ bô saⁿ-tâng, chiū ún-tàng kap Iâ-lō͘-sat-léng Kàu-hoē hiah ê thiāu-chio̍h, Ngá-kok, Ki-hoat, Iok-hān in bē thang hia̍p-tiau(Ka 2:9). Koh i ê thoân-tō sī Iâ-so͘ sí-āu 20─30 nî ê tiong-kan, só͘-í I ê ha̍k-seng, á-sī hiah ê chhin-sin kap I kau-poê ê lâng, í-ki̍p I ê jio̍k-chhin lóng iáu tī-teh , tī hit tiong-kan teh hōng-sū. án-ni Pó-lô kiám ē thang bô kóng-khí le̍k-sú-tek ê Iâ-so͘ mah? (Lô 1:3, Ka 4:4). Chóng-sī i só͘ khoàⁿ ê le̍k-sú-tek Iâ-so͘, m̄-sī chi̍t ê Lia̍p-pí, á-sī sian-ti nā-tiāⁿ, sī Siōng-tè ê khé-sī, sī Kiù-sè-chú, sī Chú , sī Siōng-tè ê Kiáⁿ. I ê pún-chit sī chē tī Siōng-tè ê toā-pêng, oa̍h-oa̍h êng-kng ê Kiù-chú!</p>
<p>&nbsp; 3. Chú, Iâ-so͘ , Ki-tok. Iâ-so͘ koh-oa̍h ê sū-si̍t, sù-tô͘ án-ni soan-thoân(Hēng-toān 2:36, 5:42, 9:22). Iâ-lō͘-sat-léng Kàu-hoē án-ni sìn I sī Bí-sài-a, nā-sī īⁿ-pang ê kàu-hoē bē bêng Bí-sài-a ê koan-liām, só͘-í chiū chiong Bí-sài-a ê e̍k-gú Ki-tok, lâi chheng-ho͘ koh-oa̍h ê Iâ-so͘. Chò īⁿ-pang ê sù-tô͘ Pó-lô chheng-ho͘ Iâ-so͘ ū ēng kuí-nā khoán:─</p>
<p>&nbsp; 1) Iâ-so͘. 2) Ki-tok. 3) Iâ-so͘ Ki-tok. 4) Ki-tok Iâ-so͘; kî-tiong Kî-tok[sic.] tē-it siông ēng. Koh ēng "Chú" khè-ha̍p lâi ēng--ê 1) Chú Iâ-so͘. 2) Lán ê Chú Iâ-so͘; 3) Chú Iâ-so͘ Ki-tok; 4) Ki-tok Iâ-so͘ Chú; 5) Lán ê Chú Iâ-so͘ Ki-tok; 6) Iâ-so͘ Ki-tok lán ê Chú.</p>
<p>&nbsp; Lán tī-chia thang khoàⁿ Iâ-lō͘-sat-léng kàu-hoē chiong Bí-sài-a khoàⁿ chò Iâ-so͘ ê chheng-ho͘, á-sī chu-keh. Nā-sī Pó-lô í-keng ēng "Ki-tok" chit kù chò kò-iú bêng-sû, kap "Iâ-so͘" bô pun-hun. án-ni chiū-sī piáu-bêng le̍k-sú-tek ê Iâ-so͘, chiū-sī Siōng-tè ê kiáⁿ Ki-tok , tuì thiⁿ kàng-sè lâi chiâⁿ-chò lâng ê Kiù-chú lah.</p>
<p>&nbsp; 4. Kiù-chú. Pó-lô ēng "Kiù-chú" ê chheng-ho͘ chí-ū chi̍t-pái nā-tiāⁿ(Hui 3:20). Chóng-sī che tī i ê Ki-tok-koan sī kin-pún-tek chin tiōng-iàu ê su-siúⁿ. Chhiáⁿ lán bo̍h-tit hut-lio̍k i só͘ ēng "kiù" á-sī "chín-kiù" ê bēng-sû[sic.], á-sī tōng-sû, hiah ê iàu-kín ê só͘-chāi(Lô 1:16, 13:11; Ii Ko 1:6, 6:2; Hui 1:19, 2:12; Lô 5:9, 10 , 8:24; I Ko 1:18, 21, 15:2).</p>
<p>&nbsp; Tī-chia Pó-lô sī kóng Iâ-so͘ sī hiān-chāi kiù-chhut choē-ok ê kiù-chú, koh sī tī boa̍t-ji̍t tuì hit ê siū-khì ê sím-phoàⁿ oân-choân kiù-chhut ê Kiù-chú .Lán sui-jiân tit-tio̍h Sèng Sîn thâu-chuí ê koé-chí, iáu teh thèng-hāu siat-li̍p chò kiáⁿ, chiū-sī lán sin-khu ê sio̍k-hoê, án-ni lán ê tit-kiù iáu bē oân-sêng, Ki-tok tī boa̍t-ji̍t chò lán sìn I ê lâng oân-choân ê Kiù-chú.</p>
<p>&nbsp; Taⁿ Iâ-so͘ sī hiān-chāi kiù-chhut choē-ok ê Kiù-chú, chū-jiân sī teh chí si̍p-jī-kè ê Iâ-so͘ kap koh-oa̍h ê Iâ-so͘ lah. Chiū-sī Ki-tok in-uī beh chiâⁿ sio̍k-choē ê kong-lô , chiū piàⁿ khang ka-tī, chhú lô͘-po̍k ê hêng-chōng......sīm-chì sí tī Si̍p-jī-kè, koh-oa̍h, Siōng-tè ko-seng I ke̍k-koân. Tuì A-tong jîn-luī sí tī choē-nih, taⁿ tuì Ki-tok chiū tit oa̍h (Hui 2:7─11; I Ko 15:20, 22). án-ni Ki-tok chiâⁿ-chò lâng tī si̍p-jī-kè lâi chiâⁿ sio̍k-choē ê kong-lô; koh-oa̍h lâi chiâⁿ oân-choân ê tit-kiù , sī Pó-lô kiù-sio̍k-koan ê tiong-sim būn-tê, iā-sī i ê Ki-tok-koan ê tiong-sim būn-tê(I Ko 2:2 , 1:18, 23; II Ko 5:21, 8:9; Hui 2:7; I Ko 15:20, 14, 17─19; Lô 6:8─11). Iâ-so͘ sī boa̍t-ji̍t ê Kiù-chú, chiū-sī koan-hē chài-lîm ê Ki-tok (Hui 3:20; I Thiap 1:10, II Thiap 2:1). Nā-sī che sī kin-kù lán hiān-sî ê sio̍k-hoê, tī hit ji̍t chiah oân-chiâⁿ(Lô 5:9).</p>
<p>&nbsp; 5. Chú. Pó-lô siông-siông chheng-ho͘ Iâ-so͘ chò "Chú". Ki-tok-kàu choè chho͘ ê sìn-gióng kò-pe̍k, tāi-khài sī jīn Iâ-so͘ chò Chú(Lô 10:9, I Ko 12:3). "Kìⁿ-nā kiû-kiò &lsquo;Chú' ê miâ ê lâng beh tit-tio̍h kiù".</p>
<p>&nbsp; Tng-sî tī Hi-lī-nî, Lô-má ê sè-kài ê bi̍t-gī chong-kàu teh chheng in ê sîn á-sī hông-tè kàu(pài hông-tè); teh chheng in ê hông-tè iā lóng ēng chit jī "Chú" jī. Chóng-sī Pó-lô só͘ ēng lâi chheng lán Chú Iâ-so͘ Ki-tok kap hiah ê toā-toā ū koh-iūⁿ, hiah ê to-sîn(多神), á-sī hoàn-sîn(汎神). Nā-sī Chú Ki-tok sī î-it, choa̍t-tuì(I Ko 8:6). Chit ê chheng-ho͘, Iâ-lō͘-sat-léng kàu-hoē, kap sù-tô͘ í-keng bat ēng, chóng-sī Pó-lô ū hō͘ i ê ì-gī koh khah chhim-hn̄g. In-uī chit ê miâ sī tuì Si̍p-jī-kè lâi chiâⁿ kiù-sio̍k ê kang, só͘-í Siōng-tè ko-seng I ke̍k-koân, siúⁿ-sù I hit ê miâ......bô chi̍t ê chhuì m̄ chheng-ho͘ Iâ-so͘ Ki-tok chò "Chú"......(Hui 2:7─11).</p>
<p>&nbsp; "Chú" tī 70 lâng e̍k Kū-iok, sī teh chheng-ho͘ Í-sek-lia̍t ê Siōng-tè Iâ-hô-hoa--ê. án-ni chit ê choè toā choè ko ê chheng-ho͘, Siōng-tè ū siúⁿ-sù hō͘ khut ka-kī sūn-ho̍k kàu tī sí ê Iâ-so͘, hō͘ kìⁿ-nā tī thiⁿ tī tē, kap tī tē-ē--ê, tī Iâ-so͘ ê miâ bô chi̍t-ê kha-thâu-u m̄ kuī pài, bô chi̍t-ê chhuì m̄ chheng-ho͘ Iâ-so͘ Ki-tok chò Chú.</p>
<p>&nbsp; "Iâ-so͘ sī Chú, sī sìn-tô͘ ê kò-pe̍k, sī sìn-tô͘ ê phiau-chún, sī siū Sèng Sîn ê pîn-kù, sī chho͘-tāi kàu-hoē tuì choân sè-kài ê kò-pe̍k, iā-sī tuì Chú miâ ê chê-chhiùⁿ(I Ko 12:3, Lô 10:9, I Ko 8:5,6; Hui 2:11, I Ko 1:2)". "Iâ-so͘ sī Chú", iā-sī lé-pài ê tuì-siōng, chiū-sī "êng-kng ê Chú"(I Ko 2:8, II Ko 8:19). Chiū-sī sìn Iâ-so͘ sī Siōng-tè(II Ko 4:6, 3:18). Só͘-í Iâ-so͘ sī ū koân-ui kap lêng-le̍k ê Chú (Se 1:17, 19:27, 2:3; I Ko 5:3).</p>
<p>&nbsp; 6. Siōng-tè ê Kiáⁿ. Tī Kiōng-koan Hok-im-su, "Siōng-tè ê Kiáⁿ" ê khài-liām boē cha̍p-hun bêng, kàu Pó-lô ū chám-jiân hō͘ i khah bêng. Pó-lô ê "Siōng-tè ê Kiáⁿ" ê khài-liām ê ki-chhó͘, sī Ki-tok ê sian-chāi su-siú(先在思想). I pún hó-gia̍h(II Ko 8:9). I pún ū Siōng-tè ê hêng-chōng(Hui 2:6). I sī bē tit thang khoàⁿ-kìⁿ ê Siōng-tè ê siōng. Tī lóng-chóng siū chhòng-chō ê tāi-seng. I tī bān-hāng ū ê tāi-seng(Se 1;15, 17). Chiah ê sī teh soat-bêng Iâ-so͘ ê sian-chāi(先在).</p>
<p>&nbsp; Tī-chia lán thang koh khoàⁿ chit ê sian-chāi ê Ki-tok , kap ú-tiū ê chhòng-chō, kap i ê hoat-tián. Siōng-tè sī chō-bu̍t Chú, chāi tī Pó-lô chhòng-chō kin-pún sī Siōng-tè, nā-sī iā tuì Chú Iâ-so͘(I Ko 8:6, Se 1:15─17). Chhiáⁿ lán chù-ì chit-kù "tī I"(Se 1:16). Che ū pau-hâm choân siū-chō ê mi̍h. Ì-sù sī hō͘ bān-mi̍h, put-lūn tī thiⁿ-nih--ê, tī tē-nih--ê, lóng tī Ki-tok lâi ha̍p-it lah(Hut 1:10). án-ni chiū Siōng-tè ê sèng-chit chiâu-pī tiàm tī I lah(Se 1:19, 2:9).</p>
<p>&nbsp; Taⁿ chit ê sian-chāi ê Ki-tok kàu hit ê sî moá, tuì hū-jîn-lâng lâi chhut-sì(Ka 4:4). Tuì Tāi-pi̍t ê hō͘-è seⁿ(Lô 1:3). Chiâⁿ-chò le̍k-sú-tek ê Iâ-so͘, chhú lô͘-po̍k ê hêng-chōng, chiâⁿ chò lâng ê iūⁿ-siùⁿ(Hui 2:7, 8). Chit ê chiâⁿ-chò lâng ê iūⁿ-siùⁿ ê Iâ-so͘, bô choē( II Ko 5:21). In-uī I pún sī Siōng-tè ê Kiáⁿ. I m̄-nā bô choē, ū tuì sí-lâng tiong ê koh-oa̍h, ēng koân-lêng hián-bêng I sī Siōng-tè ê Kiáⁿ(Lô 1:4). Koh-oa̍h, si̍t-chāi sī Pó-lô Ki-tok-lūn ê khí-tiám kap kiat-lūn(I Ko 15:1─4). Ki-tok sī Siōng-tè ê Kiáⁿ, sī I choa̍t-tuì ê uī-tì, put-lūn sím-mi̍h siū-chō ê mi̍h, bô chi̍t-hāng ē kap I pêng-téng. Chóng-sī I sī Kiáⁿ Siōng-tè, m̄-sī Pē Siōng-tè(I Ko 3:23, 11:3). Ki-tok tuì tī siū-chō ê mi̍h sī sian-chāi ; tuì keng-lûn-siōng lâi khoàⁿ, Ki-tok iā-sī ho̍k-chiông Pē Siōng-tè(Hut 1:20,21). Tuì Pó-lô ê su-siúⁿ choân-thé lâi khoàⁿ, Siōng-tè kap Ki-tok ū hun-piat, koh ū chhin-bi̍t ê it-tì. Só͘-í kóng, " I(Ki-tok) sī bān-mi̍h ê téng-bīn , sī Siōng-tè kham-tit o-ló kàu tāi-tāi--ê (Lô 9:5)."</p>
<p>&nbsp; 7. Lō͘-boé ê A-tong á-sī tē-jī ê lâng. Pó-lô koh chheng Ki-tok chò "Lō͘-boé ê A-tong", á-sī "tē-jī ê lâng". Che khah-siông sī koan-hē kiù-sio̍k-lūn. Thâu chi̍t ê lâng chhut tī tē-nih, tē-jī ê lâng chhut tī thiⁿ-nih. "Chêng ê A-tong" sī koan-hē choē kap sí , "lō͘-boé ê A-tong" sī koan-hē gī kap oa̍h-miā, chit nn̄g ê sī saⁿ-tuì. "Lō͘-boé ê A-tong" chiâⁿ-chò siúⁿ-sù oa̍h ê sîn, sī chhut tī thiⁿ-nih(I Ko 15:45─47, Lô 5:12); tuì che lâi chō-chiâⁿ sin ê sè-kài(Ii Ko 5:17).</p>
<p>&nbsp; án-ni lán chiah ê sìn I ê lâng iā tio̍h chheng sin ê lâng, chiū-sī ji̍t ji̍t oāⁿ-sin, kàu tit-tio̍h chai-bat. Chiàu chhòng-chō i ê ê siōng, kî-tiong bô ū hun-piat Hi-lī-nî, Iû-thài; kat-lé--ê, bô kat-lé ê , hoà-goāê lâng, Se-kó͘-thê lâng; chò lô͘-po̍k--ê, chū-iû--ê, to̍k-to̍k Ki-tok sī bān-ū, koh tī bān-ū tiong(Se 3:10,11).</p></span></div>
<table width="900" border="0" align="center" cellpadding="0" cellspacing="0">
  <tr>
    <td align="center" bgcolor="#FFFFFF"><table width="870" border="0" cellpadding="0" cellspacing="0" bgcolor="#D1E2D0">
        <tr>
          <td align="right" valign="top">
          	<table border="0" cellspacing="0" cellpadding="0">
          	  <tr>
          	  	<td><a href="http://www.teldap.tw/index.php/" target="_blank"><img src="../images/logo_plan01.gif" vspace="10" border="0"></a></td>
                <td align="left" valign="middle"><a href="http://www.teldap.tw/index.php/" target="_blank"><span style="font:10px arial;color: #006175; text-decoration:none">數位典藏國家型科技計劃</span></a></td>
              </tr>
              <tr>
          	  	<td><a href="http://content.ndap.org.tw/index/" target="_blank"><img src="../images/logo_plan02.gif" vspace="10" border="0"></a></td>
                <td align="left" valign="middle"><a href="http://content.ndap.org.tw/index/" target="_blank"><span style="font:10px arial;color: #006175; text-decoration:none">拓展台灣數位典藏計畫</span></a></td>
              </tr>
            </table>
          </td>
          <td width="150" valign="top"><a href="http://creativecommons.org.tw/" target="_blank"><img src="../images/logo_creative.gif" width="100" height="30" vspace="10" border="0"></a></td>
          <td align="right" valign="bottom"> <table width="100%" border="0" cellspacing="0" cellpadding="0">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td align="right" class="gn12"><table width="100%" border="0" cellspacing="0" cellpadding="0">
                          <tr>
                            <td align="right" class="gn12 f14">版權所有 國立台灣師範大學 台灣文化及語言文學研究所&copy;2008</td>
                          </tr>
                          <tr>
                            <td align="right" class="gn12 f14">10610 台北市和平東路一段162號│TEL 02-7734-5516│Fax 02-2358-2461</td>
                          </tr>
                          <tr>
                            <td><a href="mailto:khkp[@]ntnu.edu.tw"><img src="../images/btn_mail.gif" border="0"></a></td>
                          </td>
                        </table></td>
                      <td width="80"><a href="http://www.ntnu.edu.tw/TCLL/" target="_blank"><img src="../images/logo_s.gif" hspace="5" border="0"></a></td>
                    </tr>
                  </table></td>
              </tr>
              <tr>
                <td><img src="../images/spacer.gif" width="5" height="20" border="0"></td>
              </tr>
            </table>          </td>
        </tr>
      </table></td>
  </tr>
</table><table id="cjNavItem2" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-1.htm">計劃簡介 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-2.htm">典藏特色 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-3.htm">執行架構 </a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="project-4.htm">計畫典藏數位化流程</a></td></tr><tr><td height="2" id="dropdown" ><img src="../images/menu_line01.gif" height="2" /></td></tr><tr><td height="20" id="dropdown" ><a href="members.htm">成員介紹</a></td></tr></table><table id="cjNavItem3" style="background:url(../images/menu_bg1.gif); position:absolute; top:-1000em;" border="0" cellpadding="0" cellspacing="0"><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-2.htm">台灣白話字發展簡介</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-3.htm">巴克禮牧師與《台灣教會公報》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-4.htm">廈門話字典-杜嘉德</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-5.htm">白話字教學-打馬字</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-6.htm">中國南方白話字發展</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-7.htm">台灣基督教長老教會簡表</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-8.htm">台灣基督教長老教會教會歷史委員會</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-9.htm">《北部台灣基督長老教會教會ê歷史》</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-10.htm">關於陳清忠</a></td></tr><tr><td height="2" id="dropdown" ><img src="../images/menu_line01.gif" width="100%" height="2" /></td></tr><tr><td height="20" id="dropdown" ><a href="about-12.htm">白話字文學：台灣文學的早春</a></td></tr></table>
</body>
</html>