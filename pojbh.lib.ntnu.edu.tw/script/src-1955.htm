<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-老母予蜂叮著的時</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,老母予蜂叮著的時,Lāu-bú hō͘ phang tèng-tio̍h ê sî,芥菜子">
<meta name="description" content="「老母予蜂叮著的時。」
    這个故事是我對一本冊看的，我看了有大感激我的心，也不止心適，所以我有想欲報予大家知。若會做大家的利益是真好。
    「有一擺一个牧師，問一个囡仔講，你對甚物是就捌">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/49f029d90001c.jpg" target="src"><img src="../album/artical/49f029d90001c.jpg" border="0"></a></td>
          <td width="30" align="right">
          	          	  <a href="src-1956.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-8</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：老母予蜂叮著的時 Lāu-bú hō͘ phang tèng-tio̍h ê sî</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Chiam Tek-kian3 詹德建</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">「老母予蜂叮著的時。」</p><br />
<p>&nbsp;&nbsp;&nbsp; 這个故事是我對一本冊看的，我看了有大感激我的心，也不止心適，所以我有想欲報予大家知。若會做大家的利益是真好。</p><br />
<p>&nbsp;&nbsp;&nbsp; 「有一擺一个牧師，問一个囡仔講，你對甚物是就捌救主，也你的罪，得著赦免的事你kám實在知影mah？囡仔隨時應講著，我的罪得著赦，我有實在知影。」「你會知是甚物時？」囡仔隨時in講，「老母予蜂叮著的時」。「老母予蜂叮著的時，這是甚物意思？」囡仔應講；我的老母對真早的時，就常常教示我講救主有替我死，總是我袂會了解彼个意思。有一年的夏天，老母佇灶腳的隔壁間，兩个手ńg pih懸懸teh熨衫我佇外口的埕teh thit-thō 的時，忽然一隻的虎頭蜂飛內佇我的頭殼邊，phǹg-phǹg哮teh欲來叮我，我就the̍h手巾共poāⁿ，總是無法度我就緊緊走去老母遐匿佇老母所hâ 的 u-su-kûn 的腳。我的老母就ná笑，看我欲按怎來閃避彼隻虎頭蜂，看著彼隻蜂入來就用兩手直直共伊poāⁿ，來保護我，m̄-kú蜂毋驚伊，就去叮我的老母的手。蜂叮了siuⁿ深，紲袂會抽伊的針起來，紲佇老母的手裡hng-hng哮直直想欲走總是袂會。老母就叫我講，你看蜂叮我袂會閣叮你lah！老母忍伊的疼無拍死彼隻蜂。老母注神看彼隻蜂，忽然用這个做譬喻來教示，我袂會了解論救主的事。彼時老母叫我講，taⁿ毋免驚lah！緊出來我替你予蜂叮lah！你看sô佇我的手裡，袂會閣叮你做你安心。彼時我iau真驚，我的老母用指頭仔去摸蜂的針講，我替你予蜂叮你得著安然，我前捌念一句聖經講(伊著傷我得著伊好)這句我前攏袂會了解，老母講彼句的意思tú-tú親像這陣的光景lah！我看著彼个光景我就了解，到taⁿ我攏袂會袂記得。對彼時論救道我攏明白。我的罪按怎會得著清氣，就是救主耶穌死佇十字架，留伊的寶血來洗我的罪。</p><br />
<p>&nbsp;&nbsp;&nbsp; 彼个牧師聽了也不止感心。咱來想今仔日咱也時得著救主贖回咱的罪，咱有得著赦罪，ah！大家毋知有親像這个老母忍伊的疼來教示伊的囝兒抑無？Iah做囝兒的毋知有親像這个囝hiah快教示抑無？我向望大家著親像這款是我的心所望。A-Men。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">"Lāu-bú hō͘ phang tèng-tio̍h ê sî."</p><br />
<p>Chit ê kò͘(誤植kó͘)-sū sī goá tuì chi̍t-pún chheh khoàⁿ ê, goá khoàⁿ liáu ū toā kám-kek goá ê sim, iā put-chí sim-sek, só͘-í goá ū siūⁿ beh pò hō͘ tāi-ke chai.&nbsp; Nā oē choè tāi-ke ê lī-ek sī chin-hó.</p><br />
<p>"Ū chi̍t-pái chi̍t ê Bo̍k-su, mn̄g chi̍t ê gín-ná kóng, &lsquo;Lí tuì sím-mi̍h sī chiū bat Kiù-Chú, iā lí ê choē tit-tio̍h, sià-bián ê sū lí kám si̍t-chāi chai-iáⁿ mah?&#039;&nbsp; Gín-ná suî-sî ìn kóng tio̍h, goá ê choē tit-tio̍h sià, goá ū si̍t-chāi chai-iáⁿ."&nbsp; &lsquo;Lí oē chai sī sím-mi̍h sî?&#039;&nbsp; Gín-ná suī-sî in kóng, &lsquo;Lāu-bú hō͘ phang tèng-tio̍h ê sî&#039;.&nbsp; &lsquo;Lāu-bú hō͘ phang tèng-tio̍h ê sî, che sī sím-mi̍h ì-sù?&#039;&nbsp; Gín-ná ìn kóng; goá ê lāu-bú tuì chin tsá ê sî, chiū siông-siông kà-sī goá kóng Kiù-chú ū thoè goá sí, chóng-sī goá boē-oē liáu-kái hit ê ì-sù.&nbsp; Ū chi̍t nî ê hē-thiⁿ, lāu-bú tī chàu-kha ê keh-piah-keng, nn̄g ê chhiú-ńg pih koâiⁿ-koâiⁿ teh ut saⁿ goá tī goā-kháu ê tiâⁿ teh thit-thō ê sî, hut-jiân chi̍t-chiah ê hó͘-thâu phang poe lāi tī goá ê thâu-khak piⁿ, phǹg-phǹg háu teh-beh lâi tèng goá, goá chiū the̍h chhiú-kun kā poāⁿ, chóng-sī bô hoat-tō͘ goá chiū kín-kín cháu khì lāu-bú hia bih tī Lāu-bú só͘-hâ ê u-su-kûn ê kha.&nbsp; Goá ê lāu-bú chiū ná chhiò, khoàⁿ goá beh àn-choáⁿ lâi siám-pī hit-chiah hó͘-thâu-phang, khoàⁿ-tio̍h hit-chiah phang ji̍p-lâi chiū ēng nn̄g chhiú ti̍t-ti̍t kā-i poāⁿ, lâi pó-hō͘ goá, m̄-kú phang m̄ kiaⁿ i, chiū khì tèng goá ê lāu-bú ê chhiú.&nbsp; Phang tèng liáu siuⁿ chhim, soà boē-oē thiu i ê chiam khí lâi, soà tī lāu-bú ê chhiú-ni̍h hng-hng háu ti̍t-ti̍t siūⁿ beh cháu chóng-sī boē oē.&nbsp; Lāu-bú chiū kiò goá kóng, lí khoàⁿ phang tèng goá boē-oē koh tèng lí lah!&nbsp; Lāu-bú lún i ê thiàⁿ bô phah sí hit-chiah phang.&nbsp; Lāu-bú chù-sîn khoàⁿ hit chiah phang, hut-jiân ēng chit ê choè phì-jū lâi kà-sī, goá boē-oē liáu-kái lūn Kiù-chú ê sū.&nbsp; Hit-sî lāu-bú kiò goá kóng, taⁿ m̄-bián kiaⁿ lah! kín chhut lâi goá thè lí hō͘ phang tèng lah! lí khoàⁿ sô-tī goá ê chhiú-ni̍h, boē-oē koh tèng lí choè lí an-sim.&nbsp; Hit-sî goá iau chin kiaⁿ, goá ê lāu-bú ēng chéng-thâu-á khì bong phang ê chiam kóng, goá thoè lí hō͘ phang tèng lí tit-tio̍h an-jiân, goá chêng bat liām chi̍t kù Sèng-keng kóng (I tio̍h-siong goá tit-tio̍h i hó) chit kù goá chêng lóng boē-oē liáu-kái, lāu-bú kóng hit-kù ê ì-sù tú-tú chhin-chhiūⁿ chit-chūn ê kong-kéng lah!&nbsp; Goá khoàⁿ-tio̍h hit ê kong-kéng goá chiū liáu-kái, kàu-taⁿ goá lóng boē(誤植boō)-oē boē kì-tit.&nbsp; Tuì hit-sî lūn kiù-tō goá lóng bêng-pe̍k.&nbsp; Goá ê choē àn-choáⁿ oē tit-tio̍h chheng-khì, chiū-sī Kiù-chú Iâ-so͘ sí tī si̍p-jī-kè, lâu i ê pó-huih lâi soé goá ê choē.</p><br />
<p>Hit ê Bo̍k-su thiaⁿ-liáu iā put-chí kám-sim.&nbsp; Lán lâi siūⁿ kin-ná-ji̍t lán iā sî tit-tio̍h Kiù-chú siok-hoê lán ê choē, lán ū tit-tio̍h sià-choē, ah! tāi-ke m̄-chai ū chhin-chhiūⁿ chit ê lāu-bú lún i ê thiàⁿ lâi kà-sī i ê kiáⁿ-jî á-bô?&nbsp; Iah choè kiáⁿ-jî ê m̄-chai ū chhin-chhiūⁿ chit ê kiáⁿ hiah khoài kà-sī á-bô?&nbsp; Goá ǹg-bāng tāi-ke tio̍h chhin-chhiūⁿ chit-khoán sī goá ê sim só͘-bāng.&nbsp; A-Men.</p></div>
</body>
</html>