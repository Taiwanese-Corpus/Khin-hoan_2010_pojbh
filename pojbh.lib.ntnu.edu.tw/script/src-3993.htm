<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-特別的青年</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,特別的青年,Te̍k-pia̍t ē chheng-liân,芥菜子">
<meta name="description" content="特別的青年
路加2章。41-51節。
讀這10節的聖經，會發見一个特別的青年出來，kiám-chhái有人 teh奇怪講，青年就是青年，thài有一个特別的？實在有。
人出世佇這个世間，若無拄著">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4baadfceecee8.jpg" target="src"><img src="../album/artical/4baadfceecee8.jpg" border="0"></a></td>
          <td width="30" align="right">
          	          	  <a href="src-3992.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-4</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：特別的青年 Te̍k-pia̍t ē chheng-liân</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">特別的青年</p><br />
<p>路加2章。41-51節。</p><br />
<p>讀這10節的聖經，會發見一个特別的青年出來，kiám-chhái有人 teh奇怪講，青年就是青年，thài有一个特別的？實在有。</p><br />
<p>人出世佇這个世間，若無拄著夭壽，卻逐个會經過一擺偕叡廉的時期，佇彼个時期無攏相同，有的較有智慧，有的較戇，有的較gâu，有的較頇慢，總是遐的較出tioh 的人物，佇青年的時期，有顯出較特別的款，有的特別較gâu講話，有的特別較gâu想，有的特別gâu寫字，有的特別gâu辦事。遮个通講是平常青年的特別，袂得通講是，對古早以來，未捌有的青年，特別今愛求對古早以來，未捌有的青年特別者，有彼个人無？有，彼个是啥物人。耶穌，耶穌怎樣通稱做特別的青年，對古早以來，所未捌有的。看伊12 歲的時，守choè-kî了，佇聖殿經學士的中間teh聽teh問，看見的無毋奇怪，伊的老母馬利亞揣著伊的時，佮伊講話，伊應這句，講，敢毋知我應該佇爸的所在」這句話嶄然有深的意思佇teh。眾人袂明白彼个意思，伊的老母將這句hē佇心內，看按呢實在通講是特別的青年，閣再伊所顯出特別的所在，有3款，寫佇下底。</p><br />
<p>1、特別的志氣。</p><br />
<p>這个志氣，是人li̍p-sin的要務，人若無志氣，袂得通li̍p-sin，總是人的志氣，攏無相同，有的伊的志氣愛讀冊，有的愛趁錢，有的愛名聲，耶穌的志氣愛救人，伊建設天國佇世間，拯救犯罪的人，這款的志氣，通講是特別。</p><br />
<p>2、特別的言語。</p><br />
<p>言語的源頭是對心內發出，對內面，發出外面，有時捌聽見人講，彼个人特別gâu講話，有的講，彼个人，講了不止有道理，這不過是講彼个人所講的會好nā-tiāⁿ，袂得通講是特別。看當時耶穌的講話。隨問隨應，眾人真奇怪。伊所講有力，也有權，也真實，也合理，實在通稱做特別的青年。</p><br />
<p>3、特別的行為。</p><br />
<p>人的行為，有真濟款，</p><br />
<p>遺臭萬年，是對行為。</p><br />
<p>流芳百世，是對行為。</p><br />
<p>功成一時，是對行為。</p><br />
<p>名垂千古，是對行為。</p><br />
<p>世界的名人，對伊的行為予人呵咾有不止濟人，親像法國的拿破崙，美國的 華盛頓，德國的俾斯麥，日本的東鄉，遮个in 的行為，雖罔通對重，也無夠額通稱做特別，無親像耶穌基督的行為。伊佇青年的時陣伊的行為，是盡力傳天國的福音，憐憫人心的詐偽，放sak家己的身軀來革除，煩惱世界的烏暗，流家己的血來sàu tāng到尾成救贖的功勞，行為這款，真通講是特別。</p><br />
<p>結局來講，基督的志氣、言語、行為，這3項，攏chiàm特別，也實在是對古早以來，所未捌有的特別，也實在是做古早以來，所未捌有青年的特別，咱著深深來數念伊。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Te̍k-pia̍t ē chheng-liân</p><br />
<p>&nbsp;Lō͘-ka 2 chiuⁿ.&nbsp; 41-51 chat.</p><br />
<p>Tha̍k chit 10 chat ê sèng-keng, oē hoat-kiàn chi̍t ê te̍k-pia̍t ê chheng-liān chhut-lâi, kiám-chhái ū lâng teh kî-koài kóng, Chheng-liân chiū-sī chheng-liân, thài ū chi̍t ê te̍k-pia̍t ê?&nbsp; Si̍t-chāi ū.</p><br />
<p>Lâng chhut-sì tī chit ê sè-kan, nā bô tú-tio̍h iáu-siū, khiok ta̍k ê oē keng-kè chi̍t pái chheng-lián ê sî-kî, tī hit ê sî-kî bô lóng saⁿ-tâng, ū ê khah ū tì-huī, ū ê khah gōng, ū ê khah gâu, ū ê khah ham-bān, chóng-sī hiah ê khah chhut-tioh ê jîn-bu̍t, ti chheng-liân ê sî-kî, ū hián-chhut khah te̍k-pia̍t ê khoán, ū ê te̍k-pia̍t khah gâu kóng oē, ū ê te̍k-pia̍t khah gâu siūⁿ, ū ê te̍k-pia̍t gâu siá-jī, ū ê te̍k-pia̍t gâu pān-sū.&nbsp; Chiah ê thang kóng sī pêng-siông chheng-liân ē te̍k-pia̍t, boē tit-thang kóng sī, tuì kó͘-chá í-lâi, bē-bat ū ê chheng-liân, te̍k pia̍t taⁿ ài; kiû tuì kó͘-chá í-lâi, bē bat ū ê chheng-liân te̍k-pia̍t-chiá, ū hit ê lâng bô?&nbsp; Ū, hit ê sī sím-mi̍h lâng.&nbsp; Iâ-so͘, Iâ-so͘ cháiⁿ-iūⁿ thang chheng-choè te̍k-pia̍t ê chheng-lâin, tuì kó͘-chá í-lâi, só͘-bē bat ū ê.&nbsp; Khoàⁿ I 12 hè ê sî, siú choè-kî liáu, tī Sèng-tiān Keng-ha̍k-sū ê tiong-kan teh thiaⁿ teh mn̄g, khoàⁿ-kìⁿ ê bô m̄ kî-koài, i ê lāu-bú Má-lī-a chhē-tio̍h i ê sî, kap i kóng oē, i ìn chit kù, kóng, "Kiám m̄-chai goá eng-kai tī pē ê só͘-chāi" chit kù oē chám-jiân ū chhim ê ì-sù tī-teh.&nbsp; Chèng-lâng boē bêng-pe̍k hit ê ì-sù, i ê lāu-bú chiong chit kù hē tī sim-lāi, khòⁿ án-ni sit-chāi thang kóng sī te̍k-pia̍t ê chheng-liân, koh-chài i só͘ hián-chhut te̍k-pia̍t ê só͘-chāi, ū 3 khoán, siá tī ē-toé.</p><br />
<p>1. Te̍k-pia̍t ê chì-khì.</p><br />
<p>Chit ê chì-khì, sī lâng li̍p-sin ê iàu-bū, lâng nā bô chì-khì, boē tit-thang li̍p-sin, chóng-sī lâng ê chi-khì, lóng bô saⁿ-tâng, ū ê i ê chì-khì ài tha̍k-chheh, ū ê ài thàn chîⁿ, ū ê ài miâ-siaⁿ, Iâ-so͘ ê chì-khì ài kiù lâng, I kiàn-siat thian-kok tī sè-kan, chín-kiù hoān-choē ê lâng, chit khoán ê chì-khì, thang kóng sī te̍k-pia̍t.</p><br />
<p>2. Te̍k-pia̍t ê giân-gú.</p><br />
<p>Giân-gú ê goân-thâu sī tuì sim-lāi hoat-chhut, tuì lāi-bīn, hoat-chhut goā-bīn, ū sî bat thiaⁿ-kìⁿ lâng kóng, Hit ê lâng te̍k-pia̍t gâu kóng oē, ū ê kóng, hit ê lâng, kóng liáu put-chí ū tō-lí, che put-kò sī kóng hit ê lâng só͘ kóng ê oē hó nā-tiāⁿ, boē tit-thang kóng sī te̍k-pia̍t.&nbsp; Khoàⁿ tong-sî Iâ-so͘ ê kóng-oē.&nbsp; suî mn̄g suî ìn, chèng-lâng chin kî-koài.&nbsp; I só͘ kóng ū la̍t, iā ū koân, iā chin-si̍t, iā ha̍p-lí, si̍t-chāi thang chheng-choè te̍k-pia̍t ê chheng-liân.</p><br />
<p>3. Te̍k-pia̍t ê hêng-uî.</p><br />
<p>Lâng ê hêng-uî, ū chin choē khoán,</p><br />
<p>uî hiù bān-liân, sī tuì hêng-uî.</p><br />
<p>Liû-hong pek-sè, sī tuì hêng-uî.</p><br />
<p>Kong sêng it sî, sī tuì hêng-uî.</p><br />
<p>Bêng-suî chhian-kó͘, sī tuì hêng-uî.</p><br />
<p>Sè-kài ê bêng-jîn, tuì i ê hêng-uî hō͘ lâng o-ló ū put-chí choē lâng, chhin-chhiūⁿ Hoat-kok ê Ná-pho-lûn, Bí-kok ê Hoa-sēng-tùn, Tek-kok ê Pi-su-be̍k, Ji̍t-pún ê Tong-hiong, chiah ê in ê hêng-uî, sui-bóng thang tuì-tiōng, iā bô kàu-gia̍h thang chheng-choè te̍k-pia̍t, bô chhin-chhiūⁿ Iâ-so͘ Ki-tok ê hêng-uî.&nbsp; I tī chhêng-liân ê sî-chūn i ê hêng-uî, sī chīn-la̍t thoân thian-kok ê hok-im, lîn-bín Jîn-sim ê chà-guī, pàng-sak ka-kī ê sin-khu lâi kek tû, hoân-ló sè-kài ê o͘-àm, lâu ka-kī ê hiuh lâi sàu tāng kàu-bé chiâⁿ kiù-sio̍k ê kong-lô, hêng-uî chit khoán, chin thang kóng sī te̍k-pia̍t.</p><br />
<p>Kiat-kio̍k lâi kóng, Ki-tok ê chì-khì, giân-gú, hêng-uî, chit 3 hāng, lóng chiàm te̍k-pia̍t, iā si̍t-chāi sī tuì kó͘-chá í-lâi, só͘ bē-bat ū ê te̍k-pia̍t, iā si̍t-chāi sī choè kó͘-chá í-lâi, só͘ bē bat ū chheng-liân ê te̍k-pia̍t, lán tio̍h chhim-chhim lâi siàu-liām i.</p></div>
</body>
</html>