<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-製鹽工業</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,製鹽工業,Chè-iâm kang-gia̍p,芥菜子">
<meta name="description" content="製鹽工業
 張基全
    人類著食鹽，對古早到現今攏無各樣，m̄-nā人，就一般的生物欲維持in的性命的確著鹽的事實也時明明，親像有醫學家將全然無鹽分的食物予動物食是比放予伊餓閣較快死，總是我捌">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2002.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f03654999c6.jpg" target="src"><img src="../album/artical/49f03654999c6.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：製鹽工業 Chè-iâm kang-gia̍p</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：TiuN Ki-choan5 張基全</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">製鹽工業</p><br />
<p style="text-align: center;">&nbsp;張基全</p><br />
<p>&nbsp;&nbsp;&nbsp; 人類著食鹽，對古早到現今攏無各樣，m̄-nā人，就一般的生物欲維持in的性命的確著鹽的事實也時明明，親像有醫學家將全然無鹽分的食物予動物食是比放予伊餓閣較快死，總是我捌聽見人講，婦人人生囝月內毋通食鹹，這是大錯誤。</p><br />
<p>&nbsp;&nbsp;&nbsp; 咱人所食的鹽，直接通做血佮肉的成分，人的身軀所有的鹽量約略有12 兩，閣再鹽這部分變做鹽酸，佇胃 (胃)內做胃液，贊消化，按呢這年一人著欠用偌濟鹽？照逐國的平均無甚物定著。東瀛人每年一人至少著15斤。英國，德國，美國人15，6 斤。</p><br />
<p>&nbsp;&nbsp;&nbsp; 鹽m̄-nā對一般的生物是hiah要緊，就工業上，化學上也是掠鹽做真重要的物質。</p><br />
<p>&nbsp;&nbsp;&nbsp; 人欲對tó落來得著鹽？照鹽產出的狀況通大略分做2方面，一款是岩鹽(Rock Salt)。閣這款是對鹹水來得著。岩鹽是佇陸地，有時規山攏是鹽，ká-ná石鹽，所以才有這个名，日本卻猶未有發見著這款岩鹽的礦，若是佇外國濟濟所在有，親像</p><br />
<p>德國的Stassfurt。</p><br />
<p>匈牙利的Wielika。</p><br />
<p>西班牙的Cardona。</p><br />
<p>英國的Cheshire</p><br />
<p>美國的Michigan。</p><br />
<p>法國的Nancy地方攏是出名的岩鹽產地。</p><br />
<p>(袂完)</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Chè-iâm kang-gia̍p [製鹽工業]</p><br />
<p style="text-align: center;">&nbsp;Tiuⁿ Ki-choân</p><br />
<p>Jîn-luī tio̍h chia̍h-iâm, tuì kó͘-chá kàu hiān-kim lóng bô koh-iūⁿ, m̄-nā lâng, chiū it-poaⁿ ê seng-bu̍t beh î-chhî in ê sèⁿ-miā tek-khak tio̍h iâm ê sū-si̍t iā sî bêng-bêng, chhin-chhiūⁿ ū i-ha̍k-ka chiong choân-jiân bô iâm-hun ê chia̍h-mi̍h hō͘ tōng-bu̍t chia̍h sī pí pàng hō͘ i gō koh khah khoài sí, chóng-sī goá bat thiaⁿ-kìⁿ lâng kóng, hū-jîn-lâng seⁿ-kiáⁿ ge̍h-lāi m̄-thang chia̍h kiâm, che sī toā chhò(誤植chhò͘)-gō͘.</p><br />
<p>Lán lâng só͘ chia̍h ê iâm, ti̍t(誤植tit)-chiap thang choè huih kap bah ê sêng-hun, lâng ê seng-khu só͘ ū ê iâm-liōng iok-lio̍k ū 12 niú, koh-chài iâm chit-pō͘-hūn pìⁿ-choè iâm-sng, tī uī (胃) lāi choè uī-e̍k, chān siau-hoà, án-ni chit-nî chi̍t-lâng tio̍h khiàm-ēng loā-choē iâm? chiàu ta̍k-kok ê pêng-kun bô sím-mi̍h tiāⁿ-tio̍h.&nbsp; Tang-iûⁿ-lâng muí(誤植muì)-nî chi̍t-lâng chì-chió tio̍h 15 kun.&nbsp; Eng-kok, Tek-kok, Bí-kok lâng 15, 6 kun.</p><br />
<p>iâm m̄-nā tuì it-poaⁿ ê seng-bu̍t sī hiah iàu-kín, chiū kang-gia̍p siōng, hoà-ha̍k-siōng iā-sī lia̍h iâm choè chin tiōng-iàu ê bu̍t-chit.</p><br />
<p>Lâng beh tuì tó-lo̍h lâi tit-tio̍h iâm?&nbsp; Chiàu iâm sán-chhut ê chōng-hóng thang tāi-lio̍k hun-choè 2 hong-biān, chi̍t-khoán sī gān-iâm (Rock Salt).&nbsp; Koh chit-khoán sī tuì kiâm-chuí lâi tit-tio̍h.&nbsp; Gân-iâm sī tī lio̍k-toē, ū-sî kui-soaⁿ lóng-sī iâm, ká-ná chio̍h-giâm, só͘-í chiah ū chit-ê miâ, Ji̍t-pún khiok iáu-bē ū hoat-kiàn tio̍h chit-khoán gân-iâm ê khòng, nā-sī tī goā-kok choē-choē só͘-chāi ū, chhin-chhiūⁿ</p><br />
<p>Tek-kok ê Stassfurt.</p><br />
<p>Hiong-gâ-lī ê Wielika.</p><br />
<p>Se-pan-gâ ê Cardona.</p><br />
<p>Eng-kok ê Cheshire</p><br />
<p>Bí-kok ê Michigan.</p><br />
<p>Hoat-kok ê Nancy toē-hng lóng sī chhut-miâ ê gân-iâm sán-toē.</p><br />
<p align="right">(Boē-oân)</p></div>
</body>
</html>