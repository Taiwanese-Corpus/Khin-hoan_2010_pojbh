<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-坪林教會新聞</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,坪林教會新聞,Pîⁿ-nâ kàu-hoē sin-bûn,芥菜子">
<meta name="description" content="坪林教會新聞。
 我這pài 巡坪林教會比舊年有進步重倍。
    坪林的所在是內山，道路真oán-sia̍p，佇台北佮宜蘭 12舖的中間，船車袂得到。小街市有百姓300外人，山崙的百姓真sòng">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-2416.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f6ae326604e.jpg" target="src"><img src="../album/artical/49f6ae326604e.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-12</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：坪林教會新聞 Pîⁿ-nâ kàu-hoē sin-bûn</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Keh Chuí-lêng 郭水龍</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">坪林教會新聞。</p><br />
<p>&nbsp;我這pài 巡坪林教會比舊年有進步重倍。</p><br />
<p>&nbsp; &nbsp;&nbsp;坪林的所在是內山，道路真oán-sia̍p，佇台北佮宜蘭 12舖的中間，船車袂得到。小街市有百姓300外人，山崙的百姓真sòng-hiong，在地米食無夠著配蕃薯，倚靠蕃薯較濟。4年前有設講義所，到今不止好成績，百姓真欣慕道理，現時有20 戶趁道理人數94名。這pang大人15名愛領洗禮接納9名閣囡仔5名鄭生姆這家有10人來teh禮拜，鄭生本反對，今逐禮拜有刁工來禮拜。這pang伊的大新婦領洗禮，代先入天國向望後日全家30人會攏趁道理。</p><br />
<p>教會teh進步的因端有幾若項。</p><br />
<p>1、&nbsp; 有上帝的神跡teh幫贊。這人名林火對細漢he-ku，來拜上帝he-ku紲好，這人真熱心四界招呼別人，吳有土是跳童看命29 歲會死，著驚來信道理，今已經31 歲，伊的某看命袂生，今也欲生lah。閣這个章鬖毛tài一个久長病，台北2 間大病院醫袂好，對信道理病漸漸好，遮个人本真sàn-hiong欠人錢，對信道理債還了閣chhun錢，in本sàn是予鬼神害，若破病就問佛做師，每年是按呢，拜上帝無lâm-sám 開用閣kut力thàn，自然較看活。</p><br />
<p>2、&nbsp; 馬偕醫院真大幫贊in，若有傳道的 phoe來醫病的人轉去，若聽道理的，較熱心，若世俗紲信道理。</p><br />
<p>3、&nbsp; 遮个百姓予鬼神害真淒慘真凊心，較無固執的心，所以快接納道理。</p><br />
<p>現時對基督教攏無嫌歹話，kan-ta 毀謗講若入教後日著真濟錢一月欲拾2、3箍，遐的人攏真sàn，講著拾錢不止寒心。</p><br />
<p>也有的來信是對聽見佈道，所以現時若佈道，逐擺人也真愛聽，現任的傳道有2項不止袂siān。</p><br />
<p>照看將來有成拜堂的向望。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Pîⁿ-nâ kàu-hoē sin-bûn.</p><br />
<p>&nbsp;&nbsp; Goá chit pài sûn Pìⁿ-nâ kàu-hoē pí kū-nî ū chìn-pō͘ têng-pē.</p><br />
<p>&nbsp; Pîⁿ-nâ ê só͘-chāi sī lāi-soaⁿ, tō-lō͘ chin oán-sia̍p, tī Tâi-pak kap Gî-lân 12 phò͘ ê tiong-kan, chûn chhia boē tit kàu. sió koe chhī ū peh-sìⁿ 300 goā lâng, soaⁿ-lūn ê peh-sìⁿ chin sòng-hiong, chāi-toē bí chia̍h bô kàu tio̍h phoè han-chû, oá-khò han-chû khah choē. 4 nî chêng ū siat káng-gī-só͘, kàu taⁿ put-chí hó sêng-chek, peh-sìⁿ chin him-bō͘ tō-lí, hiān-sî ū 20 hō͘ thàn tō-lí jîn-sò͘ 94 miâ. Chit-pang toā-lâng 15 miâ ài niá soé-lé chiap-la̍p 9 miâ koh gín-á 5 miâ Tīⁿ Seng-ḿ  chit-ke ū 10 lâng lâi teh lé-pài, Tīⁿ Seng pún hoán-tuì, taⁿ ta̍k lé-pài ū thiau-kang lâi lé-pài. Chit-pang I ê toā sim-pū niá soé-lé, tāi-seng ji̍p Thian-kok ǹg-bāng āu-ji̍t choân-ke 30 lâng oē lóng thàn tō-lí.</p><br />
<p>&nbsp; Kàu-hoē teh chìn-pō͘ ê in-toaⁿ ū kuí-nā-hāng.</p><br />
<p>1. Ū Siōng-tè ê sîn-jiah teh pang-chān. Chit-lâng miâ Lîm Hé tuì soè-hàn he-ku, lâi pài Siōng-tè he-ku soà hó, chit-lâng chin jia̍t-sim sì-koè chio-ho͘ pa̍t-lâng, gô͘ Iú-thô͘ sī thiàu-tâng khoàⁿ-miā 29 hè oē sí, tio̍h-kiaⁿ lâi sìn tō-lí, taⁿ í-keng 31 hè, I ê bó͘ khoàⁿ-miā boē siⁿ, taⁿ ia̍h beh siⁿ lah. Koh chit ê Chiong Sàm-mn̂g tài chi̍t ê kú-tn̂g pīⁿ, Tâi-pak 2 keng toā pīⁿ-īⁿ I boē-hó, tuì sìn tō-lí pīⁿ chiām-chiām hó, chiah-ê lâng pún chin sàn-hiong khiàm lâng chîⁿ, tuì sìn tō-lí chè hêng liáu koh chhun-chîⁿ, in pún sàn sī hō͘ kuí-sîn hāi, nā phoà-pīⁿ chiū mn̄g pu̍t choè sai, muí-nî sī án-ni, pài Siōng-tè bô lâm-sám khai-ēng koh kut-la̍t thàn, chū-jiân khah khoàⁿ-oa̍h.</p><br />
<p>2. Má-kai i-īⁿ chin toā pang-chān in, nā ū Thoân-tō ê phoe lâi i-pīⁿ ê lâng tńg-khì, nā thiaⁿ tō-lí ê, khah jia̍t-sim, nā sè-sio̍k soà sìn tō-lí.</p><br />
<p>3. Chiah-ê peh-sìⁿ hō͘ kuí-sîn hāi chin chhiⁿ-chhám chin chhìn-sim, khah bô kò͘-chip ê sim, só͘-í khoài chiap-la̍p tō-lí.</p><br />
<p>&nbsp; Hiān-sî tuì Ki-tok-kàu lóng bô hiâm pháiⁿ-oē, kan-ta huí-pòng kóng nā ji̍p-kàu āu-ji̍t tio̍h chin choē chîⁿ chi̍t-ge̍h beh khioh 2, 3 kho͘, hia ê lâng lóng chin sàn, kóng tio̍h khioh-chîⁿ put-chí hân-sim.</p><br />
<p>&nbsp; ia̍h ū-ê lâi sìn sī tuì thiaⁿ-kìⁿ pò͘-tō, só͘-í hiān-sî nā pò͘-tō, ta̍k-pái lâng ia̍h chin ài thiaⁿ, hiān-jīm ê thoân-tō ū 2 hāng put-chí boē siān.</p><br />
<p>&nbsp; Chiàu khoàⁿ chiong-lâi ū sêng pài-tn̂g ê ǹg-bāng.</p></div>
</body>
</html>