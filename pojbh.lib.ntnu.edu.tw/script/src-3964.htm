<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-魔鬼</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,魔鬼,Mô͘-kuí,芥菜子">
<meta name="description" content="魔鬼
 　　「所以恁著順服上帝；也著抵敵魔鬼，伊就走閃恁。」雅各4章7節。佇宇宙間有魔鬼&ecirc;實體&aacute;無，這是屬佇神學上、哲學上&ecirc;問題。總是照世間人&ecirc;經驗">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 3</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-3962.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/4baad56b86792.jpg" target="src"><img src="../album/artical/4baad56b86792.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-1</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：魔鬼 Mô͘-kuí</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">魔鬼</p><br />
<p>&nbsp;　　「所以恁著順服上帝；也著抵敵魔鬼，伊就走閃恁。」雅各4章7節。佇宇宙間有魔鬼&ecirc;實體&aacute;無，這是屬佇神學上、哲學上&ecirc;問題。總是照世間人&ecirc;經驗，逐人有感著佇in本身以外有一款真強烈&ecirc;惡的。所以照世人經驗範圍內，惡魔&ecirc;存在是無thang僥疑&ecirc;事實。</p><br />
<p>　　彼得有講：「著節制、著警醒；恁&ecirc;對敵就是魔鬼，親像哮&ecirc;獅，四界行，teh找所thang吞食--&ecirc;。－」彼得(1) 5:8.</p><br />
<p>　　魔鬼欲陷害人&ecirc;時陣，猶毋捌發現伊所會進出&ecirc;根本，連欲想像伊&ecirc;本體tō袂會。末示錄記載講：是龍，－「佇天裡就有交戰，米加力chhōa伊&ecirc;差使去kap 龍交戰；龍也chhōa伊&ecirc;差使去交戰。以賽亞記講是蛇，－「有對敵&ecirc;人親像海中&ecirc;鱷魚，盡在大尾，行不止緊，勻輪環親像蛇；tng彼時耶和華欲舉大支刀，極利無比，來刣遮个對敵。」大衛記講是狗、毒蛇，－「因為狗圍我；歹人聚會包我：in有鑿我&ecirc;手kap我&ecirc;跤。」「猛獅kap毒蛇，你會踏in：獅仔kap毒蛇，你的確lap佇你&ecirc;跤下。」約翰講是豺狼，－「做倩工&ecirc;，毋是做牧者，羊也毋是伊家己&ecirc;羊；看見豺狼來，放sak羊就逃走，豺狼咬in，趕散in；這是因為伊做倩工，無關心佇羊。」攏總to是用thang驚惶，thang厭惡lah-sap &ecirc;物來形容魔鬼。</p><br />
<p>　　魔鬼用逐款&ecirc;方法來欲隔斷人kap上帝&ecirc;，伊所第一常用&ecirc;手段就是誘惑，毋是用正面&ecirc;攻擊，是事先引入對敵&ecirc;地，然後chiah用掠。魔鬼無顯出伊&ecirc;正體，khah常是用變裝&ecirc;方法就是這個因端。古早&ecirc;戰士若欲相刣&ecirc;時著事先報名，然後chiah堂堂來起手。魔鬼欲攻擊人，毋捌報家己&ecirc;名，也毋捌採用t&ocirc;ng-t&ocirc;ng &ecirc;戰法；攏總to是用誘惑小人計，所以有時英雄也會陷落佇伊&ecirc;手計。伊無揀時陣，無論啥物時若有機會，就用伊&ecirc;術；伊也看所在，無論佇啥物所在，若有縫，就隨時用伊&ecirc;計策。伊無分別人，無論老幼、軍人、學者生理人、作田人見來見迷惑伊。</p><br />
<p>　　伊teh欲用誘惑&ecirc;手段&ecirc;時，真g&acirc;u變裝伊本身，干但看，袂會看出伊是魔鬼。拖姦淫&ecirc;婦人人來告佇耶穌&ecirc;面前&ecirc;魔鬼是穿好&ecirc;讀冊人kap法利賽人&ecirc;殼。佇克西馬年&ecirc;園掠耶穌&ecirc;魔鬼，是裝做伊&ecirc;學生用相疼&ecirc; 唚喙&ecirc;形狀。</p><br />
<p>　　雖b&oacute;ng佇今仔日魔鬼&ecirc;勢力猶久是真狂盛、真g&acirc;u穿媠衫teh欲陷害人。魔鬼常常叫人道、hoah愛國、叫正義，叫仁愛。一旦跋落佇伊&ecirc;術中，就隨時發見著是第一無人道、無愛國、不義、殘忍&ecirc;怪物。實在這個世間是真到極&ecirc;危險！</p><br />
<p>　　佇遮有3項thang注意&ecirc;事：－</p><br />
<p>　　1. 照彼得&ecirc;教示著謹慎、著警醒，予魔鬼袂得thang進入來迷惑。著kap上帝結聯，毋thang有彼款&ecirc;機會thang予魔鬼來出入。</p><br />
<p>　　2. 毋thang予魔鬼做差用。有時家己毋知，是為著魔鬼teh做工，其實是teh做伊&ecirc;先鋒teh迷惑人，這是koh-khah毋好&ecirc;行為。</p><br />
<p>　　3. 為著持防魔鬼，koh再為著毋免做魔鬼&ecirc;先鋒；咱的確著信賴基督。會得thang講「撒旦退去；因為有記載講：著拜主，你&ecirc;上帝；獨獨服事伊若定。」&ecirc;就是基督若定。對佇伊&ecirc;經驗，伊會同情咱。真實會予人kap上帝相結合&ecirc;就是基督。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">MÔ͘-KUÍ</p><br />
<p>&nbsp;&nbsp; &nbsp; "Só͘-í lín tio̍h sūn-ho̍k Siōng-tè; iā tio̍h tí-te̍k Mô͘-kuí, i chiū cháu-siám lín." Ngá-kok 4 chiuⁿ 7 chat. Tī ú-tiū-kan ū Mô͘-kuí ê si̍t-thé á-bô, che sī sio̍k tī sîn-ha̍k siōng, tiat-ha̍k siōng ê būn-toê. Chóng-sī chiàu sè-kan lâng ê keng-giām, ta̍k lâng ū kám-tio̍h tī in pún-sin í-goā ū chi̍t-khoán chin kiông-lia̍t ê ok-te̍k. Só͘-í chiàu sè-jîn keng-giām hoân-uî lāi, ok-mô͘ ê chûn-chāi sī bô thang giâu-gî ê sū-si̍t.</p><br />
<p>&nbsp;&nbsp;&nbsp; Pí-tek ū kóng, "Tio̍h chiat-chè, tio̍h kéng-séng; lín ê tuì-te̍k chiū-sī Mô͘-kuí, chhin-chhiūⁿ háu ê sai, sì-koè kiâⁿ, teh chhē só͘ thang thun-chia̍h--ê.－" Pí-tek (1) 5:8.</p><br />
<p>&nbsp;&nbsp;&nbsp; Mô͘-kuí beh hām-hai lâng ê sî-chūn, iáu m̄-bat hoat-hiān i só͘ ē chìn-chhut ê kun-pún, liān beh sióng-siōng i ê pún-thé tō boē-oē. Be̍k-sī-lio̍k kì-chāi kóng, sī LÊNG,－ "Tī thiⁿ-nih chiū ū kau-chiàn, Bí-ka-le̍k chhoā i ê chhe-sài khì kap lêng kau-chiàn; lêng iā chhoā i ê chhe-sài khì kau-chiàn. Í-sài-a kì kóng sī CHOÂ,－ "Ū tuì-te̍k ê lâng chhin-chhiūⁿ hái-tiong ê go̍k-hî, chīn-chāi toā-bé, kiâⁿ put-chí kín, ûn-lûn-khûn chhin-chhiūⁿ choâ; tng hit-sî Iâ-hô-hoa beh kia̍h toā-ki-to, ke̍k-lāi bô pí, lâi thâi chiah ê tuì-te̍k." Tāi-pi̍t kì kóng sī KÁU, TO̍K-CHOÂ,－ "In-uī káu uî goá; pháiⁿ lâng chū-hoē pau goá: in ū chha̍k goá ê chhiú kap goá ê kha." "Béng-sai kap to̍k-choâ, lí oē ta̍h in: sai-á kap to̍k-choâ, lí tek-khak lap tī lí ê kha-ē." Iok-hān kóng sī CHHÂI-LÔNG,－ "Choè chhiàⁿ kang ê, m̄-sī choè bo̍k-chiá, iûⁿ iā m̄-sī i ka-kī ê iûⁿ; khoàⁿ-kìⁿ chhâi-lông lâi, pàng-sak iûⁿ chiū tô-cháu, chhâi-lông kā in, koáⁿ-soàⁿ in; che sī in-uī i choè chhiàⁿ kang, bô koan-sim tī iûⁿ." Lóng-chóng to sī ēng thang kiaⁿ-hiâⁿ, thang iàm-ò͘ lah-sap ê mi̍h lâi hêng-iông Mô͘-kuí.</p><br />
<p>&nbsp;&nbsp;&nbsp; Mô͘-kuí ēng ta̍k-khoán ê hong-hoat lâi beh keh-tn̄g lâng kap Siōng-tè ê kiat-liân, i só͘ tē-it siông-ēng ê chhiú-toāⁿ chiū-sī iú-he̍k, m̄-sī ēng chiàⁿ-bīn ê kong-kek, sī tāi-seng ín-ji̍p tuì-te̍k ê toē, jiân-āu chiah ēng lia̍h. Mô͘-kuí bô hián-chhut i ê chiàⁿ-thé, khah-siông sī ēng piàn-chong ê hong-hoat chiū-sī chit-ê in-toaⁿ. Kó͘-chá ê chiàn-sū nā beh sio-thâi ê sî tio̍h tāi-seng pò miâ, jiân-āu chiah tông-tông lâi khí-chhiú. Mô͘-kuí beh kong-kek lâng, m̄-bat pò ka-kī ê miâ, iā m̄-bat chhái-iōng tông-tông ê chiàn-hoat; lóng-chóng to sī ēng iú he̍k siáu-jîn-kè, só͘-í ū sî eng-hiông iā oē hām-lo̍h tī i ê chhiú-kè. I bô kéng sî-chūn, bô-lūn sím-mi̍h sî nā ū ki-hoē, chiū ēng i ê su̍t; i iā khoàⁿ só͘-chāi, bô lūn tī sím-mi̍h só͘-chāi, nā ū phāng, chiū suî-sî ēng i ê kè-chhek. I bô hun-piat lâng, bô lūn ló-iù, kun-jîn, ha̍k-chiá seng-lí lâng, choh-chhân lâng kiàn lâi kiàn bê-he̍k i.</p><br />
<p>&nbsp;&nbsp;&nbsp; I teh-beh êng iú-he̍k ê chhiú-toāⁿ ê sî, chin gâu piàn-chong i pún-sin, kan-ta khoàⁿ, boē oē khoàⁿ-chhut i sī mô͘-kuí. Thoa kan-îm ê hū-jîn-lâng lâi kò tī Iâ-so͘ ê bīn-chêng ê mô͘-kuí sī chhēng hó ê tha̍k-chheh-lâng kap hoat-lī-sài lâng ê khak. Tī khek-se-má-nî ê hn̂g lia̍h Iâ-so͘ ê Mó͘-kuí, sī chng choè i ê ha̍k-seng ēng saⁿ-thiàⁿ ê chim-chhuì ê hêng-chōng.</p><br />
<p>&nbsp;&nbsp;&nbsp; Sui-bóng tī kin-ná-ji̍t Mô͘-kuí ê sè-le̍k iáu-kú sī chin kông-sēng, chin gâu chhēng suí-saⁿ teh-beh hām-hāi lâng. Mô͘-kuí siông-siông kiò jîn-tō, hoah ài-kok, kiò chèng-gī, kiò jîn-ài. It-tàn poa̍h-lo̍h tī i ê su̍t-tiong, chiū suî-sî hoat-kiàn tio̍h sī tē-it bô jîn-tō, bô ài-kok, put-gī, chân-jím ê koài-bu̍t. Si̍t-chāi chit-ê sè-kan sī chin kàu-ke̍k ê guî-hiám!</p><br />
<p>&nbsp;&nbsp;&nbsp; Tī chia ū saⁿ hāng thang chù-ì ê sū:－</p><br />
<ul><br />
<li>1. Chiàu Pí-tek ê kà-sī tio̍h kín-sīn, tio̍h kéng-séng, hō͘ Mô͘-kuí boē tit thang chìn-ji̍p lâi bê-he̍k. Tio̍h kap Siōng-tè kiat-liân, m̄-thang ū hit-khoán ê ki-hoē thang hō͘ mô͘-kuí lâi chhut-ji̍p.</li><br />
<li>2. M̄-thang hō͘ Mô͘-kuí choè chhe-ēng. Ū-sî ka-kī m̄-chai, sī uī-tio̍h Mô͘-kuí teh choè-kang, kî-si̍t sī teh choè i ê sian-hong teh bê-he̍k lâng, che sī koh-khah m̄-hó ê hêng-uî.</li><br />
<li>3. uī-tio̍h tî-hông Mô͘-kuí, koh-chài uī-tio̍h m̄-bián choè Mô͘-kuí ê sian-hong; lán tek-khak tio̍h sìn-nāi Ki-tok. oē tit thang kóng "Sat-tàn thè-khì; in-uī ū kì-chāi kóng, Tio̍h pài Chú, lí ê Siōng-tè; to̍k-to̍k ho̍k-sāi i nā-tiāⁿ." ê chiū-sī Ki-tok nā-tiāⁿ. Tuì tī i ê keng-giām, i oē tông-chêng lán. Chin-sit7 oē hō͘ lâng kap Siōng-tè saⁿ kiat-ha̍p ê chiū-sī Ki-tok.</li><br />
</ul></div>
</body>
</html>