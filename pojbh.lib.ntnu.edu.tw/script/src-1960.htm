<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-馬太馬可牧師</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,馬太馬可牧師,Má-thài Má-khó Bo̍k-su,芥菜子">
<meta name="description" content="馬太馬可牧師。
 佇美國有一位牧師名叫馬可姓做馬太這款的名姓，實在真罕有。馬太馬可牧師佇宗教中是世界大人物的一个。伊的學問深，伊的 口才好，伊的信tek堅固，伊的心志熱，伊的謙卑，伊的疼痛會堪得做人">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-4006.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/49f02aeb0c518.jpg" target="src"><img src="../album/artical/49f02aeb0c518.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-8</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：馬太馬可牧師 Má-thài Má-khó Bo̍k-su</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Kai Jōe-liâm 偕叡廉</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">馬太馬可牧師。</p><br />
<p>&nbsp;佇美國有一位牧師名叫馬可姓做馬太這款的名姓，實在真罕有。馬太馬可牧師佇宗教中是世界大人物的一个。伊的學問深，伊的 口才好，伊的信tek堅固，伊的心志熱，伊的謙卑，伊的疼痛會堪得做人的模範。牧師的教會就是通世界長老教會中第一大的。會友有4000外人，長老有150人。</p><br />
<p>我對久久就捌聽見馬太博士的名，也常常欣慕愛聽伊傳主的福音。拄好佇4年前去加州的時有聽見講某禮拜欲請博士來演講。彼早起我量較早去赴禮拜。到位拜堂已經坐到欲tīⁿ-tīⁿ，若是猶有規陣人直直來，到尾袂得入，著佇外面徛。</p><br />
<p>閣無偌久馬太博士上台頂。伊是50外歲人，sán-sán，總是伊的懸約略有6 呎 3吋。</p><br />
<p>吟詩讀聖經soah本堂的牧師請博士起來演講。伊就傳主的福音。聽了通知牧師的心肝時時刻刻有結聯佇主。伊致意叫人毋通意向這世間的享福，著意向佇天裡的冕旒。後來伊詳細開拆主的疼痛。彼時牧師的心真熱然後伊盡力講這幾句，你若欲報揚耶穌基督的名，你著傳這4項。1.對瑪麗亞在室女出世的基督。2.受釘十字架的基督。3.對死閣活的基督。4.欲閣再來的基督。聽的人真大受感激，有的禁袂tiâu出聲講à-bēng。</p><br />
<p>傳soah吟詩了後伊起來講，今仔日我愛募集十五萬銀，因為前pang所募集欲起一間拜堂--ê無夠額。請恁免細膩，將這霎所欲提--ê，the̍h來予恁本堂的牧師。Taⁿ有甚物人愛寄附兩萬銀(&yen;20000)。？彼霎一个婦人人起來講，我歡喜寄附兩萬銀。本堂的牧師就起來講。列位的朋友，我愛報恁知頭tú-á講欲出兩萬銀的婦人人舊年建築這間拜堂的時已經有獻金比兩萬銀ke幾若倍。</p><br />
<p>Tú-á伊所答應的是ke出。</p><br />
<p>聽按呢大家不止受感激。</p><br />
<p>馬太牧師閣問講，猶有甚物朋友歡喜出兩萬箍？會友恬恬。</p><br />
<p>後來閣一个婦人人起來講，我無兩萬銀通出總是為著基督的疼痛，我愛答謝伊的恩，我甘願賣我的自動車來獻予我的主。也有幾若人出一萬銀，有的獻5000。中間有這个人起來講，我是出外人，以前毋捌入來到這間拜堂。我毋是屬佇長老教會，總是為著基督的疼痛我歡喜獻2000箍佇這間拜堂。以外有幾若的出外人也歡喜獻金予主。也有較無氣力的人盡in所會，獻100箍，50箍，30箍。彼日所提的合共有十五萬(15,0000)以上。</p><br />
<p>&nbsp;&nbsp;&nbsp; 雖然業產家佇美國有較濟，iáu-kú遐的人所出的毋是專專對in所有的，是對in 的甘願，in 的剋歛。</p><br />
<p>&nbsp;&nbsp;&nbsp; 馬太牧師無惜家己。伊歡喜sī-koè宣傳上帝的真理，幫贊教會。伊所做的結果子濟濟。</p><br />
<p>&nbsp;&nbsp;&nbsp; 也m̄-nā伊一个teh熱心，teh出力。伊的教會也真活動，長老150人，攏歡喜獻工佇教會，有的四界去佈道。</p><br />
<p>咱的聖會若欲興起牧師，長老，佮會友也著協力同心，同意來做主的差用。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Má-thài Má-khó Bo̍k-su.</p><br />
<p>&nbsp;Tī Bí-kok ū chi̍t uī Bo̍k-su miâ-kiò má-khó sìⁿ-chò má-thài Chit khoán ê mâi-sìⁿ, si̍t-chāi chin hán-iú.&nbsp; Má-thài Má-khó Bo̍k-su tī chong-kàu tiong sī sè-kài toā jîn-bu̍t ê chi̍t ê.&nbsp; I ê ha̍k-būn chhim, i ê kháu-châi hó, i ê sìn-tek kian-kò͘, i ê sim-chì jia̍t, i ê khiam-pi, i ê thiàⁿ-thàng oē kham-tit choè lâng ê bô͘-hoān.&nbsp; Bo̍k-su ê kàu-hoē chiū-sī thong sè-kài Tiúⁿ-ló-kàu-hoē tiong tē it toā-ê.&nbsp; Hoē-iú ū 4000 goā lâng, tiúⁿ-ló ū 150 lâng.</p><br />
<p>Goá tuì kú-kú chiū bat thiaⁿ-kìⁿ(誤植kiⁿ) Má-thài Pho̍k-sū ê miâ, iā siông-siông him-bō͘ ài thiaⁿ i thoân Chú ê Hok-im.&nbsp; Tú-hó tī 4 nî chêng khì Ka-chiu ê sî ū thiaⁿ-kìⁿ kóng bó͘ lé-pài beh chhiáⁿ Phok-sū lâi ián-káng.&nbsp; Hit chá-khí goá liōng khah chá khì hù lé-pài.&nbsp; Kàu-uī pài-tn̂g í-keng chē kàu beh tīⁿ-tīⁿ, nā-sī iáu ū kui-tīn lâng ti̍t-ti̍t lâi, kàu bé boē-tit ji̍p, tio̍h tī goā-bīn khiā.</p><br />
<p>Koh bô loā-kú má-thài Phok-sū chiūⁿ-tāi-téng.&nbsp; I sī 50 goā hè lâng, sán-sán, chóng-sī i ê koân iok-lio̍k ū 6 chhioh 3 chhùn.</p><br />
<p>Gîm-si tha̍k Sèng-keng soah pún-tn̂g ê bo̍k-su chhiáⁿ Phok-sū khí-lâi ián-kóng.&nbsp; I chiū thoân Chú ê Hok-im.&nbsp; Thiaⁿ-liáu thang chai Bo̍k-su ê sim-koaⁿ sî-sî khek-khek ū kiat-liân tī Chú.&nbsp; I tì-ì kiò lâng m̄-thang ì-hiòng chit sè-kan ê hióng-hok, tio̍h ì-hiòng tī thiⁿ-ni̍h ê bián-liû.&nbsp; āu-lâi i siông-sè khui-thiah Chú ê thiàⁿ-thàng(誤植thang).&nbsp; Hit-sî Bo̍k-su ê sim chin jia̍t jiân-āu i chīn-la̍t kóng chit kuí-kù, Lí nā beh pò-iông Iâ-so͘ Ki-tok ê miâ, lí tio̍h thoân chit 4 hāng.&nbsp; 1. Tuì má-lī-a chāi-sek-lú chhut-sì ê Ki-tok.&nbsp; 2. Siū tèng si̍p-jī-kè ê Ki-tok.&nbsp; 3. Tuì sí koh oa̍h ê Ki-tok.&nbsp; 4. Beh koh-chài lâi ê Ki-tok.&nbsp; Thiaⁿ ê lâng chin toā siū kám-kek, ū ê kìm boē-tiàu chhut siaⁿ kóng à-bēng.</p><br />
<p>Thoân soah gîm-si liáu-āu i khí-lâi kóng, kin-á-ji̍t goá ài bō͘-chi̍p cha̍p-gō͘-bān-gûn, in-uī chêng-pang só͘ bō͘-chi̍p beh khí chi̍t keng pài-tn̂g--ê bô kàu-gia̍h.&nbsp; Chhiáⁿ lín bián sè-jī, chiong chit-tia̍p só͘ beh toê--ê, the̍h-lâi hō͘ lín pún-tn̂g ê bo̍k-su.&nbsp; Taⁿ ū sím-mi̍h lâng ài kià-hù nn̄g bān gûn (&yen;20000).?&nbsp; Hit-tia̍p chi̍t ê hū-jîn-lâng khí-lâi kóng, goá hoaⁿ-hí kià-hù nn̄g bān gûn.&nbsp; Pún-tn̂g ê bo̍k-su chiū khí-lâi kóng.&nbsp; Lia̍t-uī ê pêng-iú, goá ài pò lín chai thâu-tú-á kóng beh chhut nn̄g bān gûn ê hū-jîn-lâng kū-nî kiàn-tio̍k chit keng pài-tn̂g ê sî í-keng ū hiàn-kim pí nn̄g bān gûn ke kuí-nā-pē.</p><br />
<p>Tú-á i só͘ tah-èng-ê sī ke chhut.</p><br />
<p>Thiaⁿ án-ni tāi-ke put-chí siū kám-kek.</p><br />
<p>Má-thài Bo̍k-su koh mn̄g kóng, iáu ū sím-mi̍h pêng-iú hoaⁿ-hí chhut nn̄g bān kho͘?&nbsp; Hoē-iú tiām-tiām.</p><br />
<p>āu-lâi koh chi̍t ê hū-jîn-lâng khí-lâi kóng, goá bô nn̄g bān gûn thang chhut chóng-sī uī-tio̍h Ki-tok ê thiàⁿ-thàng, goá ài tap-siā I ê un, goá kam-goān boē goá ê chū-tōng-chhia lâi hiàn hō͘ goá ê Chú.&nbsp; iā ū kuí-nā-lâng chhut chi̍t bān gûn, ū ê hiàn 5000.&nbsp; Tiong-kan ū chit ê lâng khí-lâi kóng, goá sī chhut-goā lâng, í-chêng m̄-bat ji̍p-lâi kàu chit keng pài-tn̂g.&nbsp; Goá m̄-sī sio̍k tī Tiúⁿ-ló kàu-hoē, chóng-sī uī-tio̍h Ki-tok ê thiàⁿ-thàng goá hoaⁿ-hí hiàn 2000 kho͘ tī chit keng pài-tn̂g.&nbsp; Í-goā ū kuí-nā ê chhut-goā-lâng iā hoaⁿ-hí hiàn-kim hō͘ Chú.&nbsp; iā ū khah bô khuì-la̍t ê lâng chīn in só͘ oē, hiàn 100 kho͘, 50 kho͘, 30 kho͘.&nbsp; Hit-ji̍t só͘ toê-ê ha̍p-kiōng ū cha̍p gō͘ bān (15,0000) í-siōng.</p><br />
<p>Sui-jiân gia̍p-sán-ka tī Bí-kok ū khah choē, iáu-kú hiah ê lâng só͘ chhut ê m̄-sī choan-choan tuì in só͘ ū ê, sī tuī in ê kam-goān, in ê khek-liám.</p><br />
<p>Má-thài Bo̍k-su bô sioh ka-kī.&nbsp; I hoaⁿ-hí sī-koè soan-thoân Siōng-tè ê chin-lí, pang-chān kàu-hoē.&nbsp; I só͘ choè-ê kiat ké-chí choē-choē.</p><br />
<p>iā m̄-nā i chi̍t ê teh jia̍t-sim, teh chhut-la̍t.&nbsp; I ê kàu-hoē iā chin oa̍h-tāng, tiúⁿ-ló 150 lâng, lóng hoaⁿ-hí hiàn-kang tī kàu-hoē, ū ê sì-koè khì pò͘-tō.</p><br />
<p>Lán ê Sèng-hoē nā beh heng-khí bo̍k-su, tiúⁿ-ló, kap hoē-iú iā tio̍h hia̍p-le̍k tâng-sim, tâng-ì lâi choè Chú ê chhe-ēng.</p></div>
</body>
</html>