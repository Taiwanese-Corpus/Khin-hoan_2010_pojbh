<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-世界第一</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,世界第一,Sè-kài tē-it,芥菜子">
<meta name="description" content="世界第一
 1、世界第一大的樹：
世界植物的種類約有175000種。從中第一大的，就是俄羅斯的Kun-su-tan-teng附近彼叢「Phian tree」。樹身的懸是100 尺，周圍是165 尺">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4a150b84e83f5.jpg" target="src"><img src="../album/artical/4a150b84e83f5.jpg" border="0"></a></td>
          <td width="30" align="right">
          	          	  <a href="src-2519.htm"><img src="../images/btn_r.gif" width="15" height="121" hspace="5" border="0"></a>
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1927-7</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：世界第一 Sè-kài tē-it</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">世界第一</p><br />
<p>&nbsp;1、世界第一大的樹：</p><br />
<p>世界植物的種類約有175000種。從中第一大的，就是俄羅斯的Kun-su-tan-teng附近彼叢「Phian tree」。樹身的懸是100 尺，周圍是165 尺：若共伊liâu做兩爿，就每爿會 chhu得「塌塌米」 100 thia̍p。有人teh講，捌一擺有18人佇彼叢的樹khak內開宴會，iáu-kú所在有chhun不止闊。按呢咱就通知伊的大。</p><br />
<p>第二大的是佇美國。第二大的佇遮毋免講。</p><br />
<p>2、世界第一懸的樹：</p><br />
<p>世界第一懸的樹就是豪洲的「尤加利」樹。這款的樹本國也不止有teh栽培，總是氣候風土的精差，袂得通發到偌大；但是伊的原產地，有的約有500 尺懸。這款樹的效用，較濟是做建築，取「尤加利油」，製藥品。閣再蒸發作用真強，所以若栽培佇濕潤的所在，就會予土地較ta-lī，所以有功效通預防跤氣、寒熱這款的病。閣再講呼吸病有大的特效。</p><br />
<p>3、世界第一大的樹-歇：</p><br />
<p>世界是真闊，植物的數也是真濟。其中伊的葉第一大的，敢是熱帶地的 「椰子」樹。有一-種發佇「Amayon」河的附近--的，伊的懸有100 尺以上。伊的葉的長有50 尺，闊是16 尺。錫蘭島有一種的椰樹，葉的長佮闊有一丈八尺，在地的人用彼款的葉仔做蓋厝蓋的路用。製造Cocoa 的椰樹有時也有3 丈外的葉。</p><br />
<p>4、世界第一大的花：</p><br />
<p>南洋群島有一種寄生植物叫做ラツフレツシア。伊的樹身是真oé細無葉；總是伊的花是佔世界的第一位。花的周圍有9 尺，所以咱thang知伊的大。花一蕊的重約有12 斤。</p><br />
<p>5、世界第一大的鳥：</p><br />
<p>亞非利加佮阿拉伯的沙漠地所產的鴕鳥，拍算是世界第一大--的。這款的鳥伊的懸約略有6、7 尺，伊的走的 sok-le̍k是比馬較緊。這款鳥的毛，是做上流社會裝飾的路用價格是真貴。伊的 siū是作佇沙的中間，一期差不多生 30 粒 的卵，日--時是母--的孵，暗時是kak--的代理。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Sè-kài tē-it</p><br />
<p>&nbsp;1. Sè-kài tē-it toā ê chhiū:</p><br />
<p>Sè-kài si̍t-bu̍t ê chéng-luī iok ū 175000 chióng.&nbsp; Chiông-tiong tē-it toā ê, chiū-sī Gô-lô-su ê Kun-su-tan-teng hū-kūn hit châng &lsquo;Phian tree&#039; Chhiū-sin ê koân sī 100 chhioh, chiu-uî sī 165 chhioh: Nā kā i liâu choè nn̄g-pêng, chiū muí pêng oē chhu-tit &lsquo;ta-ta-mí&#039; 100 thia̍p.&nbsp; Ū lâng teh kóng, bat chi̍t pái ū 18 lâng tī hit châng ê chhiū-khak lāi khui iàn-hoē, iáu-kú só͘-chāi ū chhun put-chí khoah.&nbsp; án-ni lán chiū thang chai i ê toā.</p><br />
<p>Tē-jī toā ê sī tī Bí-kok.&nbsp; Tē-jī toā ê tī chia m̄-bián kóng.</p><br />
<p>2. Sè-kài tē-it koân ê chhiū:</p><br />
<p>Sè-kài tē-it koân ê chhiū chiū-sī Hô-chiu ê &lsquo;iū(Iû)-ka-lí&#039; chhiū.&nbsp; Chit-khoán ê chhiū Pún-kok iā put-chí ū teh chai-poê, chóng-sī khì-hāu hong-thó͘ ê cheng-chha, boē tit thang hoat kàu loā-toā; nā-sī i ê goân-sán-toē, ū ê iok ū 500 chhioh koân.&nbsp; Chit khoán chhiū ê hāu-iōng, khah choē sī choè kiàn-tiok, chhú &lsquo;Iû-ka-lí-iû, chè io̍h-phín.&nbsp; Koh-chài cheng-hoat chok-iōng chin kiông, só͘-í nā chai-poê tī sip-lùn ê só͘-chāi, chiū oē hō͘ thó͘-toē khah ta-lī, só͘-í ū kong-hāu thang û-hông kha-khì, koâⁿ-jia̍t chit khoán ê pīⁿ.&nbsp; Koh-chài kóng ho͘-khip pīⁿ ū toā ê te̍k-hāu.</p><br />
<p>3. Sè-kài tē it toā ê chhiū-hioh:</p><br />
<p>Sè-kài sī chin khoah, si̍t-bu̍t ê sò͘ iā sī chin-choē.&nbsp; Kî-tiong i ê hio̍h tē-it toā ê, káⁿ sī jia̍t-tài toē ê &lsquo;Iâ-chí&#039; chhiū.&nbsp; Ū chi̍t-chéng hoat tī &lsquo;Amayon&#039; hô ê hū-kūn--ê, i ê koân ū 100 chhioh í-siōng.&nbsp; I ê hio̍h ê tn̂g ū 50 chhioh, khoah sī 16 chhioh.&nbsp; Sek-lân-tó ū chi̍t chéng ê Iâ chhiū, hio̍h ê tn̂g kap khoah ū chi̍t-tn̄g poeh chhioh, chāi toē ê lâng ēng hit khoán ê hio̍h-á choè khàm chhù-koà ê lō͘-ēng.&nbsp; Chè-chō Cocoa ê Iâ-chhiū ū-sî iā ū 3 tn̄g goā ê hio̍h.</p><br />
<p>4. Sè-kài tē-it toā ê hoe:</p><br />
<p>Lâm-iûⁿ kûn-tó ū chi̍t-chéng kì-seng si̍t-bu̍t kiò choè ラツフレツシア.&nbsp; I ê chhiū sin sī chin oé-soè bô hio̍h; chóng-sī i ê hoe sī chiàm Sè-kài ê tē-it uī.&nbsp; Hoe ê chiu-uî ū 9 chhioh, só͘-í lán thang chai i ê toā.&nbsp; Hoe chi̍t-luí ê tāng iok ū 12 kun.</p><br />
<p>5. Sè-kài tē-it toā ê chiáu:</p><br />
<p>A-hui-lī-ka kap A-lat-pek ê soa-bô͘ toē só͘ sán ê tô-chiáu, phah-sǹg sī sè-kài tē-it toā--ê.&nbsp; Chit-khoán ê chiáu i ê koân iok-lio̍k ū 6, 7 chhioh, i ê cháu ê sok-le̍k sī pí bé khah kín.&nbsp; Chit-khoán chiáu ê mn̂g, sī choè siōng-liû siā-hoē chong-sek ê lō͘-ēng kè-kek sī chin kuì.&nbsp; I ê siū sī choh tī soa ê tiong-kan, chi̍t-kî chha-put-to siⁿ 30 lia̍p ê nn̄g, ji̍t--sî sī bú--ê pū, àm-sî sī kak--ê tāi-lí.</p></div>
</body>
</html>