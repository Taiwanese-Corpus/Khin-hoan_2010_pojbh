<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-袂得赦ê罪</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,袂得赦ê罪,BOĒ TIT SIÀ Ê CHOĒ,芥菜子">
<meta name="description" content="袂得赦Ê罪

「見若講話攻擊人子&ecirc;，欲赦免伊；獨獨見若講話攻擊聖神&ecirc;，不論今世來世無欲赦免伊。」馬太12章32節。這節所講是teh指啥物款&ecirc;罪，也著怎樣來解說？">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 2</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <a href="src-3917.htm"><img src="../images/btn_l.gif" width="15" height="121" hspace="5" border="0"></a>
          	          </td>
          <td align="center"><a href="../album/artical/full/4baac96e779db.jpg" target="src"><img src="../album/artical/4baac96e779db.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1925-10</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：袂得赦ê罪 BOĒ TIT SIÀ Ê CHOĒ</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-tiong  陳清忠</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p style="text-align: center;"><span style="font-size: medium;"><strong>袂得赦Ê罪</strong></span></p><br />
<p><span style="font-size: small;"><br /></span></p><br />
<p><span style="font-size: medium;">「見若講話攻擊人子&ecirc;，欲赦免伊；獨獨見若講話攻擊聖神&ecirc;，不論今世來世無欲赦免伊。」馬太12章32節。<br />這節所講是teh指啥物款&ecirc;罪，也著怎樣來解說？咱大家若患著這款永死永滅&ecirc;罪過，萬事盡休，的確會得thang閃避絕望kap悲感。所以這句咱袂免得著斟酌來研究，靜靜來深想；因為是真要緊&ecirc;問題。<br />咱有信對佇反悔kap信仰會得著罪赦，也有信或是佇今世&aacute;是無論佇來世有這款永袂赦&ecirc;罪－咱真驚－彼个罪就是謗瀆聖神&ecirc;罪。<br />今仔日佇咱&ecirc;中間有濟濟&ecirc;基督徒，信in若使領受洗禮就會得thang稱做天國&ecirc;百姓。In &ecirc;所想是無照聖經。也koh想佇咱&ecirc;中間，有彼款拄照頂面所講：患著佇地面或是佇死後，永久袂得赦&ecirc;罪。咱的確袂會恬恬來無想，無掛心佇這款&ecirc;事。<br />1. 會得著赦&ecirc;罪<br />「人所有&ecirc;罪kap無清氣相，會得thang赦。」「見若人講話攻擊人子&ecirc;，beh赦免伊。」這就是指一般迷信者&ecirc;罪，無老實&aacute;是迫害&ecirc;罪，罵主，或是拍歹道德，法律各條&ecirc;罪。大衛捌刣死濟濟人，也捌患著姦淫&ecirc;罪；若是伊真實有反悔，佇上帝&ecirc;面前謙卑來求赦免。大數&ecirc;所羅也是大大反逆佇主，總是伊講「我袂信&ecirc;時，毋知去做，所以有得著憐憫。」基督徒攏總著反悔，新來thang得著這款&ecirc;恩典。<br />2. 袂得著赦&ecirc;罪。<br />「----獨獨見若講話攻擊聖神&ecirc;，不論今世來世無欲赦免伊。」<br />法利賽&ecirc;人有患著這款無赦&ecirc;罪。In佇耶穌&ecirc;面前明明有看見耶穌啞口會講話，青暝會看見以及逐款&ecirc;神蹟，也看眾人驚惶，teh呵咾上帝；in雖b&oacute;ng十分知是神靈&ecirc;力，猶久用怨妒&ecirc;目睭，調工用邪惡&ecirc;心肝將這个神力歸佇魔鬼&ecirc;所做。這款欲講是反抗耶穌毋達著，著講是反逆佇耶穌&ecirc;內面teh活動&ecirc;聖神。代誌若做到按呢就無thang赦免&ecirc;所在。<br />咱會得著赦罪，會得著救攏是對佇咱&ecirc;反悔、信仰，信koh活&ecirc;主kap十字架&ecirc;血來洗清。法利賽人看見好，講是歹，明明知是神力，猶久來歸佇惡魔。In用頑固來cha̍h光&ecirc;路，調工來拒絕聖神&ecirc;指示，按呢袂得著聖神&ecirc;感化，身軀無半个窗&aacute; thang予活命入來。信仰、反悔攏袂成。實在thang講是赦罪得救&ecirc; 致命傷（致命傷）。<br />設使咱若正直、真劍，對心肝來反省，問咱家己看有謗瀆聖神ā無？咱&ecirc;行為有調工來抵抗神&ecirc;力&aacute;無？有逆聖神&ecirc;指示kap指導&aacute;無？若是謙遜&ecirc;人，伊的確得著赦免。若是用上帝kap耶穌來利益&ecirc;器具，（親像做生理&ecirc;牌匾），也想講等欲死&ecirc;時chiah來真心懺悔，就的確會得thang入得救&ecirc;門；彼款&ecirc;人斷斷佇今世來世袂得著赦&ecirc;人。法利賽人有患著這款&ecirc;罪。<br />今仔日咱大家啥物款？<br />暝日有teh驚惶teh儆醒--無？！！！</span></p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p style="text-align: center;"><span style="font-size: medium;"><strong>BOĒ TIT SIÀ Ê CHOĒ</strong></span></p><br />
<p><span style="font-size: medium;">&nbsp;&nbsp;&nbsp; "Kìⁿ-nā kóng oē kong-kek jîn-chú ê, beh sià-bián i; to̍k-to̍k kìⁿ-nā kóng oē kong-kek Sèng Sîn ê, put-lūn kim-sè lâi-sè bô beh sià-bián i." Má-thài 12 chiuⁿ 32 chat.<br />&nbsp;&nbsp;&nbsp; Chit-chat só͘ kóng sī teh chí sím-mi̍h khoán ê choē, iā tio̍h cháiⁿ-iūⁿ lâi koé-soeh? Lán tāi-ke nā hoān-tio̍h chit-khoán éng sí éng bia̍t ê choē-koà, bān sū chīn-hiu, tek-khak boē-tit thang siám-pī choa̍t-bāng kap pi-kám. Só͘-í chit kù lán boē bián-tit tio̍h chim-chiok lâi gián-kiù, chēng-chēng lâi chhim-siūⁿ; in-uī sī chin iàu-kín ê bûn-toê.<br />&nbsp;&nbsp;&nbsp; Lán ū sìn tuì tī hoán-hoé kap sìn-gióng oē tit-tio̍h choē sià, iā ū sìn he̍k-sī tī kim-sè á-sī bô lūn tī lâi-sè ū chit-khoán éng boē sià ê choē－lán chin kiaⁿ－Hit-ê choē chiū-sī pòng-to̍k Sèng Sîn ê choē.<br />&nbsp;&nbsp;&nbsp; Kin-ná ji̍t tī lán ê tiong-kan ū choē-choē ê Ki-tok-tô͘, sìn in nā-sái niá-siū soé-lé chiū oē tit thang chheng-choè Thian-kok ê peh-sìⁿ. In ê só͘ siūⁿ sī bô chiàu Sèng-keng. iā koh siūⁿ tī lán ê tiong-kan, ū hit -khoán tú chiàu téng-bīn só͘ kóng, hoān-tio̍h tī toē-bīn he̍k-sī tī sí āu, éng-kiú boē tit sià ê choē. Lán tek-khak boē-oē tiām-tiām lâi bô siūⁿ, bô khoà-sim tī chit-khoán ê sū.<br />1. oē tit-tio̍h sià ê choē<br />&nbsp;&nbsp;&nbsp; "Lâng só͘ ū ê choē kap bô chheng-khì siùⁿ, oē tit thang sià." "Kìⁿ-nā lâng kóng oē kong-kek Jîn-chú ê, beh sià-bián-i." Che chiū-sī chí it-poaⁿ bê-sìn-chiá ê choē, bô láu-si̍t á-sī pek-hāi ê choē, mā-chú, he̍k-sī phah-pháiⁿ tō-tek, hoat-lu̍t kok-liâu ê choē. Tāi-pi̍t bat thâi sí choē-choē lâng, iā bat hoān-tio̍h kan-îm ê choē; nā-sī i chin-si̍t ū hoán-hoé, tī Siōng-tè ê bīn-chêng khiam-pi lâi kiû sià-bián. Tāi-sò͘ ê Sò-lô iā sī toā-toā hoán-ge̍k tī Chú, chóng-sī i kóng "Goá bē sìn ê sî, m̄ chai khì choè, só͘-í ū tit-tio̍h lîn-bín." Ki-tok-tô͘ lóng-chóng tio̍h hoán-hoé, sin lâi thang tit-tio̍h chit-khoán ê un-tián.<br />2. Boē tit-tio̍h sià ê choē.<br />&nbsp;&nbsp;&nbsp; "----to̍k-to̍k kìⁿ-nā kóng-oē kong-kek Sèng Sîn ê, put-lūn kim-sè lâi-sè bô beh sià-bián-i."<br />&nbsp;&nbsp;&nbsp; Hoat-lī-sài ê lâng ū hoān-tio̍h chit-khoán bô sià ê choē. In tī Iâ-so͘ ê bīn-chêng bêng-bêng ū khoàⁿ-kìⁿ Iâ-so͘ é-káu oē kóng oē, chhiⁿ-mî oē khoàⁿ-kìⁿ í-ki̍p ta̍k khoán ê sîn-jiah, iā khoàⁿ chèng-lâng kiaⁿ-hiâⁿ, teh o-ló Siōng-tè; in sui-bóng cha̍p-hun chai sī Sîn-lêng ê la̍t, iáu-kú ēng oàn-tò͘ ê ba̍k-chiu, thiau-kang ēng siâ-ok ê sim-koaⁿ chiong chi̍t ê Sîn-le̍k kui tī Mô͘-kuí ê só͘-choè. Chit-khoán beh kóng sī hoán-khòng Iâ-so͘ m̄ ta̍t-tio̍h, tio̍h kóng sī hoán-ge̍k tī Iâ-so͘ ê lāi-bīn teh oa̍h-tāng ê Sèng Sîn. Tāi-chì nā choè kàu án-ni chiū bô thang sià-bián ê só͘-chāi.<br />&nbsp;&nbsp;&nbsp; Lán oē tit-tio̍h sià-choē, oē tit-tio̍h kiù lóng sī tuì tī lán ê hoán-hoé, sìn-gióng, sìn koh-oa̍h ê Chú kap Si̍p-jī-kè ê huih lâi soé chheng. Hoat-lī-sài lâng khoàⁿ-kìⁿ hó, kóng sī pháiⁿ, bêng-bêng chai sī Sîn-le̍k, iáu-kú lâi kui tī ok-mô͘. In ēng goán-kò͘ lâi cha̍h kng ê lō͘, thiau-kang lâi kū-choa̍t Sèng Sîn ê chí-sī, án-ni boē tit-tio̍h Sèng Sîn ê kám-hoà, seng-khu bô poàⁿ ê thang-á thang hō͘ oa̍h-miā ji̍p-lâi. Sìn-gióng, hoán-hoé lóng boē chiâⁿ. Si̍t-chāi thang kóng sī sià-choē tit-kiù ê tì-bēng-siong (致命傷).<br />&nbsp;&nbsp;&nbsp; Siat-sú lán nā chèng-ti̍t, chin-kiàn, tuì sim-koaⁿ lâi hoán-séng, mn̄g lán ka-kī khoàⁿ ū pòng-to̍k Sèng Sîn ā-bô? Lán ê hêng-uî ū thiau-kang lâi tí-khòng Sîn ê la̍t á-bô? Ū ge̍k Sèng Sîn ê chí-sī kap chí-tō á-bô? Nā-sī khiam-sùn ê lâng, i tek-khak tit-tio̍h sià-bián.&nbsp;&nbsp;&nbsp;&nbsp; <br />Nā-sī ēng Siōng-tè kap Iâ-so͘ lâi lī-ek ê khì-khū, (chhin-chhiūⁿ choè seng-lí ê pâi-pián), iā siūⁿ kóng tán beh sí ê sî chiah lâi chin-sim chhám-hoé, chiū tek-khak oē tit thang ji̍p tit-kiù ê mn̂g; hit-khoán ê lâng toàn-toàn tī kim-sè lâi-sè boē tit-tio̍h sià ê lâng. Hoat-lī sài lâng ū hoān-tio̍h chit-khoán ê choē.<br />&nbsp;&nbsp;&nbsp; Kin-ná-ji̍t lán tāi-ke sím-mi̍h khoán?<br />&nbsp;&nbsp;&nbsp; Mî-ji̍t ū teh kiaⁿ-hiâⁿ teh béng-séng- -bô?!!!<br /></span></p><br />
<p><span style="font-size: medium;">&nbsp;</span></p></div>
</body>
</html>