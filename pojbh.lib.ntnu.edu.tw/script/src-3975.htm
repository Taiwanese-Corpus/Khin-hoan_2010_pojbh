<!DOCTYPE HTML PUBLIC "-//W3C//DTD HTML 4.01 Transitional//EN">
<html xmlns="http://www.w3.org/1999/xhtml">
<head>
<title>台灣白話字文獻館-著全家拜上帝</title>
<meta http-equiv="Content-Type" content="text/html; charset=utf-8">
<meta name="Keywords" content="台灣,白話字,台語,閩南語.拼音,教會白話字,著全家拜上帝,Tio̍h choân-ke pài Siōng-tè,芥菜子">
<meta name="description" content="著全家拜上帝
        咱人踮佇這世間，家內的人數不論濟少，要緊著同心敬拜全能的上帝，做咱的天爸；這个是真要緊的事。可惜現今佇咱教會的中間，有濟濟的，猶未全家拜上帝，致到家內的信仰無相同，常常">
<meta name="author" content="國立台灣師範大學台灣文化及語言文學研究所" />
<script language="JavaScript" type="text/JavaScript">
function src_close(){
	if(window.opener){
		window.opener.focus();
		window.close();
	}
}
</script>
<link href="../css/chi.css" rel="stylesheet" type="text/css">
</head>
<body leftmargin="0" topmargin="0" onload="window.focus()">
<center>
<table width="700" height="100%" border="0" cellpadding="0" cellspacing="0" bgcolor="#FFFFFF" class="outline_bk">
  <tr>
    <td bgcolor="#525252"> <table width="100%" height="35" border="0" cellpadding="8" cellspacing="0">
        <tr>
          <td width="4" bgcolor="#FFFFFF" class="be15">&nbsp;</td>
          <td width="100" bgcolor="#FFFFFF" class="be15"><strong>NO. 1</strong></td>
          <td class="we15b">芥菜子</td>
          <td width="25"><a href="#" onclick="src_close();"><img src="../images/btn_close.gif" border="0"></a></td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td>
      <table width="100%" border="0" cellspacing="0" cellpadding="0">
        <tr>
          <td width="30" align="left">
          	          	  <img src="../images/btn_l.gif" width="15" height="121" hspace="5" border="0" style="opacity:0.3; filter:alpha(opacity=30))">
          	          </td>
          <td align="center"><a href="../album/artical/full/4baada35df175.jpg" target="src"><img src="../album/artical/4baada35df175.jpg" border="0"></a></td>
          <td width="30" align="right">
          	          	  <img src="../images/btn_r.gif" width="15" height="121" hspace="5" border="0" style="opacity:0.3; filter:alpha(opacity=30)">
          	          </td>
        </tr>
      </table></td>
  </tr>
  <tr>
    <td align="center"><img src="../images/spacer.gif" width="5" height="20"></td>
  </tr>
  <tr>
    <td align="center" bgcolor="#000000"><img src="../images/spacer.gif" width="1" height="1"></td>
  </tr>
  <tr>
    <td bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td><table border="0" cellspacing="0" cellpadding="1">
              <tr>
                <td><table width="100%" border="0" cellspacing="0" cellpadding="0">
                    <tr>
                      <td class="gy12">日期：1926-8</td>
                      <td><img src="../images/spacer.gif" width="20" height="5" border="0"></td>
                      <td class="gy12">篇名：著全家拜上帝 Tio̍h choân-ke pài Siōng-tè</td>
                      <td><img src="../images/spacer.gif" width="20" height="5" border="0"></td>
                      <td class="gy12">芥菜子</td>
                    </tr>
                </table></td>
              </tr>
              <tr>
                <td class="gy12">作者：Tân Chheng-gī 陳清義</td>
              </tr>
            </table></td>
          <td><img src="../images/spacer.gif" width="10" height="5"></td>
        </tr>
      </table></td>
  </tr>
  <tr>
    <td align="center" bgcolor="#FFFFFF"><img src="../images/spacer.gif" width="1" height="1"></td>
  </tr>
  <tr>
    <td align="left" bgcolor="#DADADA">
      <table width="100%" border="0" cellspacing="0" cellpadding="5">
        <tr>
          <td><img src="../images/spacer.gif" width="10" height="5"></td>
          <td class="gy12" align="left">
          	<a href="#" onclick="cj.fn.showContent.show(''); return false;"><img src="../images/btn_word01.gif" width="20" height="20" hspace="0" vspace="5" border="0" align="absmiddle"></a>
            <a href="#" onclick="cj.fn.showContent.show('tailo'); return false"><img src="../images/btn_word02.gif" width="20" height="20" hspace="0" vspace="5" border="0" align="absmiddle"></a>
          </td>
          <td><img src="../images/spacer.gif" width="10" height="5"></td>
        </tr>
        <tr>
          <td><img src="../images/spacer.gif" width="10" height="5"></td>
          <td class="gy12" id="artical_content" align="left"><p align="center">著全家拜上帝</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; 咱人踮佇這世間，家內的人數不論濟少，要緊著同心敬拜全能的上帝，做咱的天爸；這个是真要緊的事。可惜現今佇咱教會的中間，有濟濟的，猶未全家拜上帝，致到家內的信仰無相同，常常顯出tōng-tu̍t，大欠缺平安，來失落福氣。若會全家敬拜上帝，信仰相同，行siâng條的路，就真有平安，真有福氣。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; 這tia̍p愛引幾若个古早的信徒，有全家拜上帝，來做咱的模樣：</p><br />
<p>1、&nbsp; Lū-tí-a。這个婦人人有全家拜上帝，伊是Chhui-ngá chhui-lat城的人teh做chi-sek-pò͘ 的生理，平素有拜上帝，信道理；主開啟伊的心，予伊全向保羅所講，全家領受洗禮；求保羅講，「若是看我做信主，就著入我的厝」。這个婦人人是歐羅巴洲頭一个信主--的。這家真有福氣，因為有全家拜上帝。</p><br />
<p>2、&nbsp; ga̍k-lī。就是顧監的人，也有全家拜上帝。保羅佮西拉因為傳主的道理拄著關監。到半暝2人祈禱吟詩，忽然地大振動，監門家己開，刑具家己落。顧監--的看見監門開，拍算犯人的確逃走，puih 刀愛自殺，保羅大聲叫講，毋通家己傷害，阮遮个攏佇teh。顧監--的真驚仆佇保羅西拉的面前，問講著怎樣做，才會得著救，隨時用主的道理教示--in，後來in全家有領洗禮；真歡喜，真福氣。</p><br />
<p>3、&nbsp; Kek-lí-sū-pò͘。是管會堂的人，也全家拜上帝。保羅佇哥林多傳道理，干證耶穌做基督，猶太人對敵--伊。保羅就離開--in，入拜上帝的人Iû-sū-to͘ 的厝，伊的隔壁是會堂，是Kek-lí-sū-pò͘ teh管理，伊有全家信主。哥林多的人聽見道理，信來受洗禮的也真濟。</p><br />
<p>4、&nbsp; Sū-thê-hoán。是初代的執事，有全家拜上帝，真熱心，好膽干證道理，拄著患難攏無驚。保羅捌對哥林多的信徒講，伊有行洗禮予&nbsp;&nbsp;&nbsp; Sū-thê-hoán家內的人。按呢通知伊佮家內的人攏有拜上帝真福氣。</p><br />
<p>5、&nbsp; Ko-nî-liû。是武官，也有全家拜上帝。彼得奉聖神的命令，佮六个兄弟相佮去Ko-nî-liû的厝，用得救的道理，共伊家內的人講；後來全家有領受洗禮。眾人聽見這个，歸榮光上帝。</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; 今咱大家著學以上遮个人的模樣，全家敬拜上帝，就會得著家庭的福祿；也將來通相佮徛起佇咱的爸的國。</p></td>
          <td><img src="../images/spacer.gif" width="10" height="5"></td>
        </tr>
      </table>
    </td>
  </tr>
</table>
</center>
<div style="display:none" id="artical_tailo"><p align="center">Tio̍h choân-ke pài Siōng-tè</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; Lán lâng tiàm tī chit sè-kan, ke-lāi ê jîn-sò͘ put-lūn chē-chió, iàu-kín tio̍h tâng-sim kèng-pài choân-lêng ê Siōng-tè, choè lán ê thiⁿ-pē; chit-ê sī chin iàu-kín ê sū. Khó-sioh hiān-kim tī lán kàu-hoē ê tiong-kan, ū choē-choē ê, iáu-bē choân-ke pài Siōng-tè, tì-kàu ke-lāi ê sìn-gióng bô saⁿ-tâng, siông-siông hián-chhut tōng-tu̍t, toā khiàm-kheh pêng-an, lâi sit-lo̍h hok-khì. Nā oē choân-ke kèng-pài Siōng-tè, sìn-gióng saⁿ-tâng, kiâⁿ siâng-tiâu ê lō͘, chiū chin ū pêng-an, chin ū hok-khì.</p><br />
<p>&nbsp;&nbsp;&nbsp;&nbsp;&nbsp;&nbsp;&nbsp; Chit-tia̍p ài ín kuí-nā ê kó͘-chá ê sìn-tô͘, ū choân-ke pài Siōng-tè, lâi choè lán ê bô͘-iūⁿ:</p><br />
<ul><br />
<li>1. Lū-tí-a. Chit ê hū-jîn-lâng ū choân-ke pài Siōng-tè, i sī Chhui-ngá chhui-lat siâⁿ ê lâng teh choè chi-sek pò͘ ê seng-lí, pêng-sò͘ ū pài Siōng-tè, sìn tō-lí; Chú khui-khé i ê sim, hō͘ i choân hiòng Pó-lô só͘ kóng, choân-ke niá-siū soé-lé; kiû Pó-lô kóng, "nā-sī khoàⁿ goá choè sìn-Chú, chiū tio̍h ji̍p goá ê chhù". Chit ê hū-jîn-lâng sī Au-lô-pa chiu thâu chi̍t-ê sìn Chú--ê. Chit ke chin ū hok-khì, in-uī ū choân-ke pài Siōng-tè.</li><br />
<li>2. Ga̍k-lī. Chiū-sī kò͘ kaⁿ ê lâng, iā ū choân-ke pài Siōng-tè. Pó-lô kap Se-lia̍p in-uī thoân Chú ê tō-lí tú-tio̍h koaiⁿ-kaⁿ. Kàu poàⁿ-mî 2 lâng kî-tó gîm-si, hut-jiân toē toā tín-tāng, kaⁿ-mn̂g ka-kī khui, hêng-khū ka-kī lak. Kò͘ kaⁿ--ê khoàⁿ-kìⁿ kaⁿ-mn̂g khui, phah-sǹg hoān-lâng tek-khak tô-cháu, puih to ài chū-sat, Pó-lô toā siaⁿ kiò kóng, m̄ thang ka-kī siong-hāi, goán chiah ê lóng tī-teh. Kò͘ kaⁿ--ê chin kiaⁿ phak tī Pó-lô Se-lia̍p ê bīn-chêng, mn̄g kóng tio̍h cháiⁿ-iūⁿ choè, chiah oē tit-tio̍h kiù, suî-sî ēng Chú ê tō-lí kà-sī--in, āu-lâi in choân-ke ū niá soé-lé; chin hoaⁿ-hí, chin hok-khì.</li><br />
<li>3. Kek-lí-sū-pò͘. Sī koán hoē-tn̂g ê lâng, iā choân-ke pài Siōng-tè. Pó-lô tī Ko-lîm-to thoân tō-lí, kan-chèng Iâ-so͘ choè Ki-tok, Iû-thài lâng tuì-te̍k--i. Pó-lô chiū lī-khui--in, ji̍p pài Siōng-tè ê lâng Iû-sū-to͘ ê chhù, i ê keh-piah sī hoē-tn̂g, sī Kek-lí-sū-pò͘ teh koán-lí, i ū choân-ke sìn Chú. Ko-lîm-to ê lâng thiaⁿ-kìⁿ tō-lí, sìn lâi siū soé-lé ê iā chin choē.</li><br />
<li>4. Sū-thê-hoán. Sī chho͘-tāi ê chip-sū, ū choân-ke pài Siōng-tè, chin jia̍t-sim, hó-táⁿ kan-chèng tō-lí, tú-tio̍h hoān-lān lóng bô kiaⁿ. Pó-lô bat tuì Ko-lîm-to ê sìn-tô͘ kóng, i ū kiaⁿ(kiâⁿ) soé-lé hō͘ Sū-thê-hoán ke-lāi ê lâng. án-ni thang chai I kap ke-lāi ê lâng lóng ū pài Siōng-tè chin hok-khì.</li><br />
<li>5. Ko-nî-liû. Sī bú-koaⁿ, iā ū choân-ke pài Siōng-tè. Pí-tek hōng Sèng-sîn ê bēng-lēng, kap la̍k ê hiaⁿ-tī saⁿ-kap khì Ko-nî-liû ê chhù, ēng tit-kiù ê tō-lí, kā i ke-lāi ê lâng kóng; āu-lâi choân-ke ū niá-siū soé-lé. Chèng-lâng thiaⁿ-kìⁿ chit ê, kui êng-kng Siōng-tè.</li><br />
</ul><br />
<p>&nbsp;&nbsp;&nbsp;&nbsp;&nbsp;&nbsp;&nbsp; Taⁿ lán tāi-ke tio̍h o̍h í-siōng chiah ê lâng ê bô͘-iūⁿ, choân-ke kèng-pài Siōng-tè, chiū oē tit-tio̍h ka-têng ê hok-lo̍k; iā chiong-lâi thang saⁿ-kap khiā-khí tī lán ê pē ê kok.</p></div>
</body>
</html>